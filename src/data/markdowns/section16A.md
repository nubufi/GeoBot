**EK 16A – ZEMİN ARAŞTIRMALARI İÇİN GENEL KURALLAR**

Zemin araştırmaları aşağıda tanımlanan genel kurallara göre yapılacaktır.

**16A.1. ZEMİN ARAŞTIRMA SONDAJLARI**

**16A.1.1 –** _Sondaj kuyuları, zeminlerde burgu, kum veya kil kovası ile darbeli veya dönel_
(rotary) sistemlerle, kayada ise kaya yüzeyinden itibaren sürekli karot alınarak ilerlenen dönel
sistemlerle açılacaktır.

**16A.1.2 – Sondaj Sayıları: Zemin koşullarının değişkenliği, yapının taban alanı ve aktardığı**
yükler ile çevresindeki koşullar dikkate alınarak her 300 m[2]’lik taban alanı için en az bir adet
olmak üzere belirlenecektir. Ancak Bina Yükseklik Sınıfı BYS ≤ 3 olan binaların inşa edileceği
alanlarda sondaj sayısı üçten az olmayacaktır. Sondaj sayısı, taban alanı 1000 m[2]’yi geçen
binalarda birer adet bina köşelerinde ve bir adet ortada olmak üzere en az beş adet olacak şekilde
planlanacaktır.

**16A.1.3 – Sondaj Yerleri: Topoğrafik ve jeomorfolojik koşullar özel yerlere işaret etmiyorsa,**
en az yapı planının köşeleri ve ortasında sondaj yerleri seçilecektir. Geniş alanlarda yapı tipleri
ve yerleri belirli ise, yapı yerleşimine uygun olarak sondaj noktaları seçilecektir. Yerleşimi
belirsiz proje sahalarında, bir karelaj (grid) üzerinden sondaj yerleri planlanacaktır. Şev
duraysızlığı potansiyeli olan eğimli arazilerde, sondaj yerleri yamaç duraylılık (stabilite)
analizine veri sağlayacak hatlar boyunca planlanacak, yapı alanı dışında da sondaj yerleri
seçilecektir.

**16A.1.4 – Sondaj Derinlikleri: Sondaj derinliği, bina temelleri için temel tabanından başlayarak**
yapı genişliğinin en az 1.5 katı veya net temel taban basıncından kaynaklanan zemindeki
gerilme artışının (Δσ) [ zeminin kendi ağırlığından kaynaklanan efektif gerilmenin ] (σ'vo )

% 10’una eşit olduğu derinlikten (Δσ=0.10σ'vo ) daha elverişsizi olacak şekilde seçilecektir.

**(a)** Yüksek dayanıma ve rijitliğe sahip bir tabakanın daha sığ derinliklerde rastlanması
durumunda sondaj, bu tabaka içine en az 3 metre girerek tabaka sürekliliğinin belirlenmesi ile
sonlandırılabilir.

**(b) Kazıklı temel uygulamasının gerekebileceği durumlarda, sondaj derinliği kazık taşıma gücü**
ve oturma hesaplamalarını yapmaya olanak sağlayacak şekilde seçilecektir.

**(c) Sondajlar, şev duraylılığı çalışmalarında olası kayma yüzeyi derinliklerinin yeterince altına**
kadar, derin kazılarda ise kazı tabanından kazı derinliğinin en az yarısı kadar derinliklere
inecektir.

**(d) Deprem tasarım sınıfları DTS=1, DTS=1a, DTS=2 ve DTS=1a olan bölgelerde, yeraltı suyu**
düzeyi temel tabanından itibaren 10 metre derinlikten daha yukarıda ve gevşek yerleşimli iri
(kaba) daneli zeminlerin yer aldığı sahalarda, sondaj derinliği zemin yüzünden itibaren en az
20 m olacaktır.

**16A.2. ARAZİ DENEYLERİ**

**16A.2.1 –** Sondaj kuyularında zemin koşulları ile uyumlu ve proje gereksinimlerini
karşılayacak şekilde uygun aralıklarla (örneğin her 1.50 m’de bir adet) arazi deneyleri (SPT,
kanatlı kesici, presiyometre, vb.) yapılacaktır. Zemin profili ve özelliklerinin sürekli ve sağlıklı
olarak tayini için, sondajlarla paralel şekilde planlanmış, Koni Penetrasyon Deneyleri (CPT ve
boşluk suyu basıncı ölçümlü -CPTu) yapılması yararlı olacaktır.

360


-----

**16A.2.2 –** _Örnek Alma: Sondaj kuyularında zemin koşulları ile uyumlu ve proje_
gereksinimlerini karşılayacak şekilde uygun aralıklarla örselenmiş ve örselenmemiş
zemin/kaya örnekleri alınacaktır.

**16A.2.3 – Örselenmiş Örnekler: Sondaj kuyularında, her cins zeminden, Standart Penetrasyon**
Deneyi (SPT) sırasında örselenmiş örnekler alınacaktır. Yeraltı su düzeyi altında, iri daneli veya
plastik olmayan silt zeminlerde, SPT kaşığından yeterli miktarda örselenmiş örnek elde
edilemiyorsa, ağzına zemin tutucu takılmış (sepet-basket tipi) özel tüpler ile incesi yıkanmamış
örselenmiş örnekler alınacaktır.

**16A.2.4 – Örselenmemiş Örnekler: Sondaj kuyularında, kohezyonlu zeminlerden, 16A.1.4’de**
tanımlanan etki derinliği içinde her zemin tabakasının mühendislik özelliklerini belirlemeye
yeterli olacak sayıda örselenmemiş örnek alınacaktır. Örselenmemiş zemin örnekleri, zeminin
kıvamına uygun olarak ve ince cidarlı (alan oranı=et kalınlığı/iç tüp alanı<10 % ve iç çapı en )
az 76 mm olan tüp veya pistonlu tüp kullanılarak alınacaktır. Ayrıca araştırma çukurları ve
hendeklerden, uygun şekilde kesilip alınan bloklardan da örselenmemiş örnekler
hazırlanabilecektir.

**16A.2.5 –** Kaya sondajlarında karotiyer ve vidye tipi, litolojik birimlerin özelliklerine göre
seçilecek ve karotların çapı en az NX (54 mm) veya NQ (47.6 mm) olacaktır.

**16A.2.6 – Yeraltı Su Düzeyinin Ölçülmesi: Sondaj kuyusu içinde yapılacak ölçümlerle yeraltı**
su seviyesi belirlenecektir. Etüt derinliği içinde kohezyonlu ve kohezyonsuz birden fazla tabaka
ve/veya su taşır katman (akifer) seviyenin bulunması durumunda, yeraltı suyu düzeyinin veya
basıncının ölçülmesi için standart piyezometrelerden yararlanılması uygun olacaktır. Her
durumda sondaj kuyusundaki gözlemler ve ölçümler yeraltı suyu düzeyinin kuyuda dengeye
ulaşmasına yetecek kadar uzun bir süre boyunca yapılacaktır.

**16A.3. LABORATUVAR DENEYLERİ**

**16A.3.1 – Laboratuvar deneyleri, araştırma alanındaki zemin özelliklerini en çok 2 m aralıklar**
ile tanımlamaya yeterli sayı ve derinliklerde, yapı ve zeminin özelliklerine göre projeden
sorumlu inşaat mühendisi tarafından planlanacak ve yetkili laboratuvarlarda yapılacaktır.

**16A.3.2 – Sınıflandırma Deneyleri: Örselenmiş ve örselenmemiş örnekler üzerinde, tabakaların**
zemin sınıflandırmasına olanak verecek sayıda kıvam limitleri, doğal su içeriği (korunmuş
örnekler üzerinde), elek, pipet/hidrometre ve özgül ağırlık deneyleri yapılacaktır.
Örselenmemiş örnekler üzerinde doğal su içeriği ve birim hacim ağırlığı tayini deneyleri de
yapılacaktır. Sorunlu zeminlerde (sıvılaşma, şişme, göçme, yumuşama, hassas killer vb.) ilk
15 m’den alınan tüm örnekler üzerinde sınıflandırma deneyleri (pipet/hidrometre dahil)
yapılacaktır.

**16A.3.3 –** _Mühendislik Özellikleri Deneyleri: Örselenmemiş örnekler üzerinde, tabakaların_
mühendislik özelliklerini belirlemeye yönelik olarak mukavemet (tek eksenli basınç, kesme
kutusu, üç eksenli basınç-UU/CU) deneyleri yapılacak, proje gereksinimlerine uygun olarak
drenajlı ve drenajsız kayma mukavemeti parametreleri belirlenecektir. Ayrıca, oturma
hesaplarına yönelik parametrelerin belirlenmesi için, killi zeminlerden alınmış örselenmemiş
örnekler üzerinde ödometre-konsolidasyon deneyleri yapılacaktır.

361


-----

**EK 16B – BASİTLEŞTİRİLMİŞ ZEMİN SIVILAŞMA DEĞERLENDİRMESİ**

**16B.1. KAPSAM**

Zemin sıvılaşması tetiklenme analizleri kapsamında, saha zeminlerinin sıvılaşmaya karşı
kayma direnci, τ ; eğimsiz sahalar için geliştirilmiş, arazi penetrasyon deneyleri veya kayma
dalga hızı değerlerine bağlı ampirik zemin sıvılaşması direnci bağıntı ve eğrileri (gerekli
düzeltmeler uygulanarak) kullanılarak bulunacaktır. SPT deney sonuçlarından yararlanılarak
sıvılaşma direncinin hesaplanması için önerilen yöntem 16B.3’de verilmiştir. Deprem sarsıntısı
sırasında gelişen kayma gerilmeleri, τdeprem, basitleştirilmiş yöntem kullanılarak
hesaplanacaktır.

**16B.2. SPT VERİLERİNİN DÜZELTİLMESİ**

**16B.2.1. Ham SPT Verilerinin Düzeltilmesi**

**16B.2.1.1 –** Araziden elde edilmiş ham SPT verileri, _N,_ **Denk.(16B.1) kullanılarak** _N1,60_
değerine düzeltilecektir.

_N1,60_ = _NC C C C CN_ R S B E **(16B.1)**

Burada _C kohezyonsuz zeminlerde uygulanan jeolojik gerilme (derinlik) düzeltme N_
katsayısını, _C tij boyu düzeltme katsayısını, R_ _CS numune alıcı tipi düzeltme katsayısını,_ _CB_
sondaj delgi çapı düzeltme katsayısını, _C enerji oranı düzeltme katsayısını göstermektedir. E_

**16B.2.1.2 –** Derinlik düzeltme katsayısı _CN_ **Denk.(16B.2)’de verilen** bağıntı ile
hesaplanacaktır.

1
_CN_ = 9.78 σvo′ ≤ 1.70 **(16B.2)**

**Denk.(16B.2)’de verilen bağıntıda deney derinliğindeki efektif düşey gerilme** σvo[′] (kN/m[2]),
Standart Penetrasyon Deneyi (SPT) yapıldığı durumdaki arazi koşullarına göre
hesaplanmaktadır. Deney sonrasında yapılan ek dolgu, temel gerilmesi veya zemin kazısı ve
benzeri nedenler ile oluşan efektif gerilme değişiklikleri dikkate alınmayacaktır.

**16B.2.1.3 – Denk.(16B.1)’de yer alan diğer düzeltme katsayıları Tablo 16B.1’de verilmiştir.**

**16B.2.2. SPT Verilerinin İnce Dane İçeriğine Göre Düzeltilmesi**

İnce dane içeriğine (IDI) göre düzeltilmiş darbe sayıları _N1,60f_ **Denk.(16B.3a)** ile
hesaplanacaktır:

_N1,60f_ = α + βN1,60 **(16B.3a)**

**Denk.(16B.3a)’daki** α ve β katsayıları Denk.(16B.3b)’de verilmiştir:


α = 0   ;   β=1.0                                  (IDI ≤ %5)

α = exp 1.76 − (190 / _IDI_ 2 )  ;  β = 0.99+IDI 1.5 /1000   (%5 < IDI ≤ %35)

 

α = 5.0  ;   β=1.2                                  (IDI ≥ %35)

362


**(16B.3b)**


-----

**Tablo 16B.1. SPT Düzeltme Katsayıları**

Düzeltme Katsayısı Değişken Değer

3m ile 4m aralığında 0.75

4m ile 6m aralığında 0.85

_CR_

6m ile 10m aralığında 0.95

10m’den derin 1.00

Standart numune alıcı (iç tüpü olan) 1.00
_CS_

İç tüpü olmayan numune alıcı 1.10-1.30

Çap 65mm-115mm arasında 1.00

_CB_ Çap 150mm 1.05

Çap 200mm 1.15

Güvenli tokmak 0.60-1.17

_CE_ Halkalı tokmak 0.45-1.00

Otomatik darbeli tokmak 0.90-1.60

**16B.3. SIVILAŞMA DİRENCİNİN HESAPLANMASI**

**16B.3.1 –** Sıvılaşma direnci τ, moment büyüklüğü 7.5 olan depreme karşı gelen R

çevrimsel dayanım oranının (CRRM7.5 ), tasarım depremi moment büyüklüğü düzeltme

katsayısı (CM ) ve efektif düşey gerilme (σvo[′] ) ile çarpılması ile hesaplanacaktır.

τR = _CRRM7.5_ _CM_ σvo′ **(16B.4a)**

**16B.3.2 – Çevrimsel dayanım oranı Denk.(16B.4b)’de verilen** bağıntı ile hesaplanacaktır:

|Düzeltme Katsayısı|Değişken|Değer|
|---|---|---|
|C R|3m ile 4m aralığında|0.75|
||4m ile 6m aralığında|0.85|
||6m ile 10m aralığında|0.95|
||10m’den derin|1.00|
|C S|Standart numune alıcı (iç tüpü olan)|1.00|
||İç tüpü olmayan numune alıcı|1.10-1.30|
|C B|Çap 65mm-115mm arasında|1.00|
||Çap 150mm|1.05|
||Çap 200mm|1.15|
|C E|Güvenli tokmak|0.60-1.17|
||Halkalı tokmak|0.45-1.00|
||Otomatik darbeli tokmak|0.90-1.60|


_CRRM7.5_ = 34 − 1N1,60 _f_ + _N1351,60_ _f_ + [10N1,6050f + 45]2 − 2001


**(16B.4b)**


Deprem büyüklüğü düzeltme katsayısı (CM ), tasarım depremi büyüklüğüne (M w ) bağlı
olarak Denk.(16B.4c)’deki bağıntı ile hesaplanacaktır.

102.24
_CM_ = _M_ w2.56 **(16B.4c)**


**16B.4. DEPREMDE OLUŞAN KAYMA GERİLMESİNİN HESAPLANMASI**

**16B.4.1 – Zeminde oluşan kayma gerilmesi Denk.(16B.5)’deki** ilişki ile hesaplanacaktır.

τdeprem = 0.65σvo (0.4SDS) _rd_ **(16B.5)**

363


-----

Burada σvo sıvılaşma değerlendirmesi yapılan derinlikteki toplam düşey gerilmeyi, _rd ilgili_
derinlikteki gerilme azaltma katsayısını, _SDS_ ise kısa periyot tasarım spektral ivme katsayısını
göstermektedir.

**16B.4.2 –** Gerilme azaltma katsayısı, _[r]d[ incelenen derinliğe ]_ ( )z [ bağlı olarak ]
**Denk.(16B.6)’daki** bağıntı ile elde edilecektir.

_rd_ = 1.0 − 0.00765         z _z_ ≤ 9.15m


_rd_ = 1.174 − 0.0267     9.15m < z _z_ ≤ 23m

_rd_ = 0.744 − 0.008       23m < z _z_ ≤ 30m

_rd_ = 0.50                 z - 30m


**(16B.6)**


364


-----

**EK 16C – DEPREM ETKİSİ ALTINDA YAPI – KAZIK – ZEMİN ETKİLEŞİMİ**

**16C.1. YAPI – ZEMİN ETKİLEŞİMİ**

**16C.1.1 – Genel olarak yapı-zemin etkileşimi, deprem etkisi altında zemin ortamı (ve eğer varsa**
kazıklar) ile üstyapının birlikte gözönüne alındığı yapı-zemin ortak sisteminde, yapı ve zeminin
birbirlerini karşılıklı olarak etkilemesi olarak tanımlanır. Taban kayasında tanımlanan deprem
yer hareketinden oluşan ve zemin ortamı içinde yayılarak yapı temeline ulaşan deprem dalgaları
kısmen yapı temelinden yansıyarak zemin ortamına geri dönmekte, bir kısmı da üstyapıya
geçerek onun titreşimine yol açmakta ve tekrar zemin ortamına geri dönmektedir.

**16C.1.2 – Temelin yüzeysel olması durumunda, göreli yumuşak zeminlerde bina türü yapılar**
için dinamik yapı-zemin etkileşimi genellikle binayı elverişli yönde etkiler ve zeminden binaya
geçen deprem dalgalarının meydana getirdiği eşdeğer deprem yüklerini azaltır. Güvenli tarafta
kalma tercihi nedeni ile, temeli yüzeysel olan binalarda (bodrumlu binalar dahil olmak üzere)
yapı-zemin etkileşimi bu nedenle ihmal edilebilir.

**16C.1.3 – Buna karşılık göreli yumuşak zeminlerde kazıklı olarak inşa edilen binalarda yapı –**
_kazık – zemin etkileşimi, özellikle kazıkların deprem davranışını önemli derecede etkiler. Taban_
kayasında tanımlanan deprem yer hareketinden oluşan ve zemin ortamı içinde yayılan deprem
dalgalarının etkisi ile kazıklar önemli şekildeğiştirmelere ve zorlanmalara maruz kalırlar. Buna
karşılık kazıklar, bina temelinde oluşan etkin temel hareketi’ni de gerek genlik, gerekse frekans
içeriği bakımından önemli ölçüde değişikliğe uğratabilirler. Üstyapının eylemsizlik özelliğinin
gözönüne alınmadığı temel – kazık – zemin sistemi’ndeki bu oluşuma kinematik etkileşim adı
verilir. Kazıklar ayrıca _eylemsizlik etkileşimi kapsamında titreşen üstyapıdan kazık-zemin_
ortamına geri dönen deprem dalgalarından ötürü ek zorlanmalara maruz kalırlar. Bu nedenlerle,
zayıf zeminlerde temeli kazıklı olan binalarda yapı – kazık – zemin etkileşiminin gözönüne
alınması gereklidir.

**16C.1.4 –** Temeli kazıklı olan binalar için yapılacak _kinematik etkileşim ve_ _eylemsizlik_
_etkileşimi analizlerinde_ **16.10’a göre kullanılacak üç yöntem** **16C.2,** **16C.3 ve** **16C.4’te**
açıklanmıştır.

**16C.2. YÖNTEM I İLE YAPI – KAZIK – ZEMİN ETKİLEŞİMİ HESABI**

**16C.2.1. Yöntem I – Kapsam**

Yöntem I, Tablo 16.5’teki sınıflandırmaya göre, yerel zemin sınıfının ZD, ZE veya ZF olduğu
durumlarda, DTS = 1, 1a, 2, 2a olan kazıklı Yüksek Binalar (BYS = 1) için Bölüm 13’teki III.
Aşamada DD-1 deprem yer hareketinin etkisi altında zaman tanım alanında yapılan doğrusal
olmayan hesapta uygulanacaktır.

**16C.2.2. Yöntem I – Kinematik Etkileşim Hesabı**

**16C.2.2.1 –** Üstyapının eylemsizlik özelliğinin gözönüne alınmadığı _temel – kazık – zemin_
_kinematik etkileşim hesabı modeli aşağıdaki şekilde oluşturulacaktır:_

**(a)** _Zemin ortamı,_ **16.5.2.3’e göre tanımlanan** _mühendislik taban kayası’nın üzerinde,_ _ayrık_
_analiz yöntemleri (sonlu elemanlar veya sonlu farklar) ile analiz edilecek şekilde üç boyutlu_
olarak modellenecektir. Mühendislik taban kayasının bina temelinden itibaren derinliği, en
büyük bina genişliğinin üç katından ve en uzun kazık boyundan daha az olmayacaktır. Sonlu
zemin modelinin dış çevresi boyunca ve ZA veya ZB olarak sınıflandırılamayan mühendislik

365


-----

_taban kayası’nda, zemin ortamından dışa doğru yayılan dalgaların içeriye yansımasını önlemek_
için uygun olarak seçilmiş geçirgen sınırlar kullanılacaktır. Geçirgen sınırların binaya yatay
uzaklığı, her iki doğrultuda ve her iki tarafta ayrı ayrı olmak üzere, bina temel genişliğinin üç
katından daha az olmayacaktır. Zemin ortamının üç boyutlu doğrusal olmayan davranışı,
deneysel verilerle uyumlu modeller kullanılarak gözönüne alınacaktır. 16.6’ya göre sıvılaşma
potansiyeli olan zeminlerde, zaman tanım alanında etkin gerilme analizi yapılabilmesine olanak
sağlayan doğrusal olmayan zemin bünye modelleri kullanılacaktır.

**(b)** _Kazıklar,_ **5.3.1’de tanımlanan plastik mafsalların derinlik boyunca uygun aralıklarla**
yerleştirildiği çubuk elemanlar olarak modellenecektir. Kazıklarla zemin ortamı arasında uygun
seçilmiş _arayüz elemanları kullanılacaktır. Deprem hesabından önce, düşey yüklerden_
kazıklarda oluşan eksenel kuvvetler doğrusal olmayan statik hesap ile belirlenecektir.

**(c)** _Bina temeli,_ bodrum kat çevre perdeleri ile birlikte (zemin kat seviyesine kadar), kütlesiz,
sonsuz rijit bir eleman olarak modellenecektir.

**(d)** _Deprem kayıtları, en az onbir (iki bileşenli) çift olmak üzere 2.5.1’e göre seçilerek 2.5.3’e_
göre dönüştürülecek ve mühendislik taban kayasından sisteme etki ettirilecektir.

**16C.2.2.2 – Yöntem I’de, zaman tanım alanında yapılacak temel – kazık – zemin kinematik**
etkileşim analizi sonucunda, aşağıdaki çıktılar elde edilecektir:

**(a) Kazıklardaki iç kuvvet ve şekildeğiştirme talepleri, yapılan analizlerin (en az** 2 11× = 22
analiz) her birinden elde edilen sonuçların enbüyük mutlak değerlerinin ortalaması olarak
hesaplanacaktır.

**(b)** 2 11× = 22 analiz için 16C.2.2.1(c)’ye göre modellenen rijit temelin tabanında, iki yatay
eksen doğrultusunda ve bu eksenler etrafında dönme olarak tanımlanan serbestlik dereceleri
için _etkin temel hareketleri’ne ilişkin yerdeğiştirmelerin zamana göre değişimleri (temel_
_seviyesi deprem kayıtları) ile bunlardan üretilen ivme spektrumları (temel seviyesi deprem_
_spektrumları) elde edilecektir. Bu çıktılar,_ **16C.2.3’te açıklanan** _eylemsizlik etkileşimi_
_hesabı’nın girdileri olarak kullanılacaklardır._

**(c) Üstyapının eylemsizlik özelliği gözönüne alınmadığı ve bina temeli rijit alındığı için**
kinematik etkileşimden üstyapıda iç kuvvet meydana gelmez.

**16C.2.3. Yöntem I – Eylemsizlik Etkileşimi Hesabı**

Yöntem I’de eylemsizlik etkileşimi hesabı aşağıdaki şekilde yapılacaktır:

**16C.2.3.1 –** Temel – kazık – zemin sisteminde **16C.2.2.2(b)’de etkin temel hareketlerinin**
tanımlandığı serbestlik derecelerine (rijit temelin tabanında iki yatay eksen doğrultusunda ve
bu eksenler etrafında dönme için) ayrı ayrı statik tekil kuvvetler artımsal olarak etki ettirilerek,
her bir serbestlik derecesi için doğrusal olmayan _artımsal statik hesap yapılacaktır. Bu_
analizlerden, temel – kazık – zemin sistemini temsil eden _etkileşim yayları’na ait doğrusal_
olmayan kuvvet – yerdeğiştirme ilişkilerinin iskelet eğrileri elde edilecektir.

**16C.2.3.2 – Bina (üstyapı) taşıyıcı sistemi, 16C.2.2.1(c)’de tanımlanan bina** _temeli ve bodrum_
_katları ile birlikte, ve bunların kütleleri de gözönüne alınarak, 13.6.2’ye göre modellenecektir._
**16C.2.3.1’de tanımlanmış bulunan etkileşim yayları bina temelinin tabanına yerleştirilecek ve**
bu yaylara uygun birer histeretik davranış modeli uyarlanacaktır. Bu şekilde oluşturan üstyapıtemel sistemine **16C.2.2.2(b)’de** tanımlanmış bulunan _etkin temel hareketleri’ne ait ivme_
kayıtları uygulanarak sistemin zaman tanım alanında doğrusal olmayan eylemsizlik etkileşimi
_hesabı yapılacaktır._

366


-----

**16C.2.3.3 – Yöntem I’de eylemsizlik etkileşimi hesabı, üstyapı (bina) taşıyıcı sisteminin 5.7’ye**
göre yapılan zaman tanım alanında doğrusal olmayan hesabının, _yapı – kazık – zemin_
_etkileşimi’nin gözönüne alındığı şekline karşı gelmektedir._

**16C.2.3.4 –** Yöntem I’de _eylemsizlik etkileşimi_ hesabı sonucunda aşağıdaki çıktılar elde
edilecektir:

**(a) Üsyapıda ve üstyapı temelinde (bodrumlar dahil) iç kuvvet, yerdeğiştirme ve**
şekildeğiştirme taleplerinin zamana bağlı değişimleri elde edilecektir.

**(b) Temel tabanında tanımlanan yaylarda oluşan** _etkileşim yerdeğiştirmeleri’nin ve etkileşim_
_kuvvetleri’nin zamana bağlı değişimleri elde edilecektir. Bunlardan ve 16C.2.3.1’de yapılmış_
bulunan _artımsal statik hesap sonuçlarından yararlanılarak, eylemsizlik etkileşiminde_
kazıklarda oluşan iç kuvvetler ve şekildeğiştirmeler hesaplanacaktır.

**(c) Eylemsizlik etkileşimi hesabı sonucunda kazıklarda elde edilen iç kuvvetler ve**
şekildeğiştirmeler, kinematik etkileşim hesabından elde edilenlerle **16C.5’e göre**
birleştirilecektir. Betonarme ve çelik kazıklar için izin verilen birim şekildeğiştirme ve iç
kuvvet sınırları 5.8.3’te tanımlanmıştır.

**(d) Eylemsizlik etkileşim sonucunda üstyapı (bina) taşıyıcı sisteminde oluşan etkilerin,**
etkileşim dikkate alınmaksızın yapılan bina hesaplarından elde edilenlerden daha elverişli
olması durumunda, üstyapı (bina) taşıyıcı sisteminde etkileşim etkileri dikkate alınmayacaktır.

**16C.2.4. Yöntem I – Ortak Sistem Yaklaşımı ile Etkileşim Hesabı**

Yöntem I’de etkileşim hesabı, bilgisayar donanım ve yazılım olanaklarına bağlı olarak üstyapı,
temel, kazıklar ve zemin için **16C.2.2 ve** **16C.2.3’de** tanımlanan kinematik etkileşim ve
eylemsizlik etkileşimi modellerinin birleştirilmesi ile elde edilen _ortak sistem’in taban_
kayasında tanımlanan deprem etkisi altında zaman tanım alanında hesabı olarak da
gerçekleştirilebilir.

**16C.3. YÖNTEM II İLE YAPI – KAZIK – ZEMİN ETKİLEŞİMİ HESABI**

**16C.3.1. Yöntem II – Kapsam**

Yöntem II, Tablo 16.5’teki sınıflandırmaya göre, yerel zemin sınıfının ZD, ZE veya ZF olduğu
durumlarda,

**(a) DTS = 3, 3a, 4, 4a olan kazıklı Yüksek Binalar (BYS = 1) için Bölüm 13’teki III. Aşamada**
DD-1 deprem yer hareketinin etkisi altında zaman tanım alanında yapılan doğrusal olmayan
hesapta uygulanacaktır.

**(b) DTS = 1a, 2a ve BYS = 2, 3 olan kazıklı binalar için Tablo 3.4(a) ve 5.1.3.2’ye göre DD-1**
deprem yer hareketinin etkisi altında zaman tanım alanında yapılan doğrusal olmayan hesapta
uygulanacaktır.

**16C.3.2. Yöntem II – Kinematik Etkileşim Hesabı**

**16C.3.2.1 –** Yöntem II’de, üstyapının eylemsizlik özelliğinin gözönüne alınmadığı _temel –_
_kazık – zemin kinematik etkileşim hesabı modeli aşağıdaki şekilde oluşturulacaktır:_

**(a)** _Zemin ortamı için herhangi bir modelleme yapılmayacaktır. Zemin ortamının etkisi, dolaylı_
olarak, aşağıdaki (d) paragrafında gözönüne alınacaktır.

367


-----

**(b)** _Kazıklar,_ **5.3.1’de tanımlanan plastik mafsalların derinlik boyunca uygun aralıklarla**
yerleştirildiği çubuk elemanlar olarak modellenecektir. Her bir kazık düğüm noktasında kazık
ile zemin ortamı arasındaki göreli kuvvet-yerdeğiştirme ilişkisi, doğrusal olmayan p-y, t-z
yayları ile, kazık ucunda ise Q-Z yayı ile modellenecektir (Bkz.16C.6). p-y yayları, her bir
düğüm noktasında ve her iki doğrultuda birer çift _sadece-basınç yayı olarak tanımlanabilir._
Deprem hesabından önce t-z ve Q-Z yayları kullanılarak düşey yüklerden kazıklarda oluşan
eksenel kuvvetler hesaplanacaktır. Kazıklarda _grup etkisi’nin yaklaşık olarak gözönüne_
alınması için Denk.(16C.1)’de verilen ampirik bağıntı ile hesaplanan azaltma katsayıları β, G
p-y yayları için tanımlanan kuvvet-yerdeğiştirme eğrilerinin kuvvet (p) eksenine
uygulanacaktır:

βG = 0.2[(1−βG1) _s_ − (1 6− βG1)] **(16C.1)**

Burada _s, gözönüne alınan doğrultuda kazık sıraları ara uzaklığının kazık çapına oranını_

(s ≤ 6), βG1 ise her bir kazık sırası için farklı olarak uygulanacak bir katsayıyı göstermektedir.
_Sadece-basınç yayları’na uygulanmak üzere yanal basınca maruz en öndeki kazık sırası için_

βG1 = 0.7, onun arkasındaki ikinci kazık sırası için βG1 = 0.45, üçüncü kazık sırası için

βG1 = 0.3, dördüncü ve daha arkadaki kazık sıraları için ise βG1 = 0.2 alınacaktır. Ters yöndeki
yerdeğiştirmeler için bu katsayılar aynı kazıklara ters sıra ile uygulanacaktır. _s >_ 6 için βG = 1
alınacaktır.

**(c)** _Bina temeli,_ **16C.2.2.1(c)’deki tanıma göre bodrum katlarını da içermek üzere, kütlesiz,**
sonsuz rijit bir eleman olarak modellenecektir. Bodrum perdeleri ile zemin arasındaki yatay
kuvvet-yerdeğiştirme ilişkisini temsil etmek üzere, perde sonlu eleman düğüm noktalarında
perdeye dik doğrultuda literatürden seçilmiş p-y benzeri doğrusal olmayan _sadece-basınç_
_yayları kullanılacaktır._

**(d)** _Deprem kayıtları olarak, 16.5.2’ye göre yapılan serbest zemin davranış analizlerinde taban_
kayasında her iki yatay doğrultuda ayrı ayrı etkitilen deprem kaydı çiftinden zemin profili
boyunca kazık düğüm noktaları hizalarında elde edilen toplam _yerdeğiştirmelerin zamana göre_
_değişimleri kullanılacaktır (toplam yerdeğiştirme, taban kayasının yerdeğiştirmesi ile zeminde_
meydana gelen rölatif yerdeğiştirmenin toplamıdır). Her bir t anında toplam yerdeğiştirmeler,
her iki yatay doğrultuda eş zamanlı olarak, bir uçlarından kazık düğüm noktalarına bağlı olan
p-y yaylarının öteki uçlarına basınç yönünde uygulanacaktır (dinamik yerdeğiştirme
_yüklemesi). Bu yerdeğiştirmeler, bodrumlu binalarda bir uçları perde sonlu eleman düğüm_
noktalarına bağlı p-y benzeri yayların öteki uçlarına da basınç yönünde uygulanacak ve böylece
kinematik etkileşim modelinin zaman tanım alanında deprem analizi yapılacaktır.

**16C.3.2.2 –** Yöntem II’de temel – kazık – zemin kinematik etkileşim analizi sonucunda,
aşağıdaki çıktılar elde edilecektir:

**(a) Kazıklardaki iç kuvvet ve şekildeğiştirme talepleri, yapılan analizlerin (en az** 2 11× = 22
analiz) her birinden elde edilen sonuçların enbüyük mutlak değerlerinin ortalaması olarak
hesaplanacaktır.

**(b)** 2 11× = 22 analiz için 16C.2.2.1(c)’ye göre modellenen rijit temelin tabanında, iki yatay
eksen doğrultusunda ve bu eksenler etrafında dönme olarak tanımlanan serbestlik dereceleri
için etkin temel hareketleri’ne ilişkin toplam yerdeğiştirmelerin zamana göre değişimleri (temel
_seviyesi deprem kayıtları) ile bunlardan üretilen ivme spektrumları (temel seviyesi deprem_
_spektrumları) elde edilecektir. Bu çıktılar,_ **16C.3.3’te açıklanan** _eylemsizlik etkileşimi_
_hesabı’nın girdileri olarak kullanılacaklardır._

368


-----

**(c) Üstyapının eylemsizlik özelliği gözönüne alınmadığı ve bina temeli rijit alındığı için**
kinematik etkileşimde üstyapıda iç kuvvet meydana gelmez.

**16C.3.3. Yöntem II – Eylemsizlik Etkileşimi Hesabı**

**16C.3.3.1 – Yöntem II’de eylemsizlik etkileşimi hesabının adımları, Yöntem I için 16C.2.3.1**
ve **16C.2.3.2’de açıklanan hesap adımlarının aynıdır. Farklılık sadece hesap modelindedir.**
Yöntem I’deki temel-kazık-zemin ortamı modeli yerine Yöntem II’de temel-kazık-zemin
yayları (p-y, t-z ve Q-Z yayları) modeli gözönüne alınmaktadır.

**16C.3.3.2 –** Yöntem II’de _eylemsizlik etkileşimi_ hesabı, bina taşıyıcı sisteminin **5.7’ye göre**
zaman tanım alanında hesap yöntemi ile yapılan doğrusal olmayan hesabının,
_yapı – kazık – zemin etkileşimi’nin gözönüne alındığı şekline karşı gelmektedir._

**16C.3.3.3 –** Yöntem II’de _eylemsizlik etkileşimi_ hesabı sonucunda aynen Yöntem I için
**16C.2.3.4’de belirtilen çıktılar elde edilecektir.**

**16C.3.3.4 –** Eylemsizlik etkileşimi hesabı sonucunda kazıklarda elde edilen iç kuvvetler ve
şekildeğiştirmeler, kinematik etkileşim hesabından elde edilenlerle **16C.5’e göre**
birleştirilecektir. Betonarme ve çelik kazıklar için izin verilen birim şekildeğiştirme ve iç
kuvvet sınırları 5.8.3’te tanımlanmıştır.

**16C.3.3.5 – Eylemsizlik etkileşim sonucunda üstyapı (bina) taşıyıcı sisteminde oluşan etkilerin,**
etkileşim dikkate alınmaksızın yapılan bina hesaplarında elde edilenlerden daha elverişli olması
durumunda, üstyapı (bina) taşıyıcı sisteminde etkileşim etkileri dikkate alınmayacaktır.

**16C.3.4. Yöntem II – Ortak Sistem Yaklaşımı ile Etkileşim Hesabı**

Yöntem II’de etkileşim hesabı, bilgisayar donanım ve yazılım olanaklarına bağlı olarak üstyapı,
temel, kazıklar ve zemin için **16C.3.2** ve 16C.3.3’de tanımlanan kinematik etkileşim ve
eylemsizlik etkileşimi modellerinin birleştirilmesi ile elde edilen ortak sistem’in zaman tanım
alanında hesabı olarak da gerçekleştirilebilir. Bu durumda, 16C.3.2.1(d)’de açıklandığı üzere,
serbest zemin davranış analizlerinden elde edilen _toplam yerdeğiştirmeler, her iki yatay_
doğrultuda aynı anda, bir uçlarından kazık düğüm noktalarına bağlı olan p-y yaylarının öteki
uçlarına basınç yönünde uygulanarak (dinamik yerdeğiştirme yüklemesi) ortak sistemin zaman
tanım alanında hesap yapılır. Bu tür etkileşim hesabı çoğu durumda pratik bir hesap olarak
tercih edilebilir.

**16C.4. YÖNTEM III İLE YAPI – KAZIK – ZEMİN ETKİLEŞİMİ HESABI**

**16C.4.1. Yöntem III – Kapsam**

Yöntem III, Tablo 16.5’teki sınıflandırmaya göre, yerel zemin sınıfının ZD, ZE veya ZF olduğu
durumlarda,

**(a) DTS = 1a, 2a ve BYS ≥ 4 olan kazıklı binalar için 4.7 veya 4.8.2’ye** göre DD-2 deprem yer
hareketinin etkisi altında yapılan doğrusal hesapta uygulanacaktır.

**(b) DTS = 1, 2, 3, 3a ve BYS ≥ 2 olan kazıklı binalar için 4.7 veya 4.8.2’ye göre DD-2 deprem**
yer hareketinin etkisi altında yapılan doğrusal hesapta uygulanacaktır.

369


-----

**16C.4.2. Yöntem III – Kinematik Etkileşim Hesabı**

Yöntem III ile yapılacak temel – kazık – zemin kinematik etkileşim hesabı, 16C.3.2’ye göre
Yöntem II ile yapılan hesabın basitleştirilmiş şekline karşı gelmektedir.

**16C.4.2.1 –** Yöntem III’de, üstyapının eylemsizlik özelliğinin gözönüne alınmadığı
temel – kazık – zemin kinematik etkileşim hesabı modeli aşağıdaki şekilde oluşturulacaktır.

**(a)** _Zemin ortamı için herhangi bir modelleme yapılmayacaktır. Zemin ortamının etkisi, dolaylı_
olarak, aşağıdaki (d) paragrafında gözönüne alınacaktır.

**(b)** _Kazıklar, gözönüne alınan deprem doğrultusunda doğrusal davranış esas alınarak 4.5.2’ye_
göre çubuk elemanlar olarak modellenecektir. Her bir kazık düğüm noktasında kazık ile zemin
ortamı arasındaki göreli kuvvet-yerdeğiştirme ilişkisi, doğrusal olmayan p-y, t-z yayları ile,
kazık ucunda ise Q-Z yayı ile modellenecektir (Bkz.16C.6). p-y yayları, her bir düğüm
noktasında ve her iki doğrultuda birer çift sadece-basınç yayı olarak tanımlanabilir. Deprem
hesabından önce t-z ve Q-Z yayları kullanılarak düşey yüklerden kazıklarda oluşan eksenel
kuvvetler hesaplanacaktır. Kazıklarda grup etkisi’nin yaklaşık olarak gözönüne alınması için
**Denk.(16C.1)’de verilen ampirik bağıntı kullanılacaktır.**

**(c)** _Bina temeli,_ **16C.2.2.1(c)’deki tanıma göre bodrum katlarını da içermek üzere, kütlesiz,**
sonsuz rijit bir eleman olarak modellenecektir. Bodrum perdeleri ile zemin arasındaki yatay
kuvvet-yerdeğiştirme ilişkisini temsil etmek üzere, perde sonlu eleman düğüm noktalarında
perdeye dik doğrultuda literatürden seçilmiş p-y benzeri doğrusal olmayan yaylar
kullanılacaktır.

**(d) 16.5.2’ye göre yapılan tek boyutlu serbest zemin davranış analizlerinde gözönüne alınan**
deprem doğrultusunda taban kayasından yatay doğrultuda etkitilen depremlerden (onbir adet
deprem kaydı) her biri için, zemin profili boyunca kazık düğüm noktaları hizalarında elde edilen
_toplam yerdeğiştirmeler’in zamana göre maksimumlarının zarfı alınacaktır._ Toplam
yerdeğiştirme zarfı, bir uçlarından kazık düğüm noktalarına bağlı olan doğrusal olmayan p-y
yaylarının öteki uçlarına _basınç yönünde sıfırdan başlayarak_ _statik olarak_ _artımsal şekilde_
uygulanacaktır (statik artımsal yerdeğiştirme yüklemesi). Aynı yerdeğiştirme zarfı, bodrumlu
binalarda bir uçları perde sonlu eleman düğüm noktalarına bağlı p-y benzeri yayların öteki
uçlarına da basınç yönünde uygulanacak ve böylece kinematik etkileşim modelinin yaklaşık
_artımsal statik hesabı yapılmış olacaktır._

**16C.4.2.2 –** Yöntem III’te temel – kazık – zemin kinematik etkileşim analizi sonucunda,
kazıklardaki iç kuvvet talepleri, her bir deprem doğrultusunda onbir deprem kaydı için ayrı ayrı
yapılan analizlerin her birinden elde edilen sonuçların enbüyük mutlak değerlerinin ortalaması
olarak hesaplanacaktır. Bu şekilde elde edilen kazık eğilme momentleri _R =_ 2.5 katsayısına
bölünerek azaltılacaktır. Kesme kuvvetleri ve eksenel kuvvetler için azaltma yapılmayacaktır.

**16C.4.2.3 –** Yöntem I ve Yöntem II’de elde edilen _etkin temel hareketleri’ne ilişkin_
yerdeğiştirme ve spektrumların, statik kinematik etkileşim hesabına dayalı Yöntem III’te
hesaplanması söz konusu değildir. Bunların yerine, yaklaşık olarak **16.5.2’ye göre yapılan**
serbest zemin davranış analizlerinden temel tabanında elde edilen spektrumların ortalaması,
**16C.4.3’te verilen eylemsizlik etkileşimi hesabında** _tasarım spektrumu olarak kullanılabilir._
Ancak bu spektrumun ordinatları, temel tabanında 16.4’e göre tanımlanan yerel zemin sınıfı
için 2.3.4’te verilen tasarım spektrumunun ordinatlarından daha küçük alınmayacaktır.

370


-----

**16C.4.3. Yöntem III – Eylemsizlik Etkileşimi Hesabı**

**16C.4.3.1 –** Yöntem III’te eylemsizlik etkileşimi hesabı, doğrusal davranış esas alınarak
üstyapı-temel-kazık-zemin yaylarından (p-y, t-z ve Q-Z yayları) oluşan ortak sistem modeli ile
yapılabilir. Ancak bu modelde zemin yaylarının _doğrusal davranışları (başlangıç rijitlikleri)_
dikkate alınacaktır. Modelde temelin ve bodrum katlarının kütleleri gözönüne alınacak,
kazıkların kütleleri ise alınmayacaktır. Deprem verisi olarak, gözönüne alınan deprem
doğrultusunda 16C.4.2.3’e göre tanımlanan deprem spektrumu kullanılacaktır.

**16C.4.3.2 –** Yöntem III’de _eylemsizlik etkileşimi_ hesabı, bina taşıyıcı sisteminin **4.7 veya**
**4.8.2’ye göre yapılan doğrusal deprem hesabının, yapı – kazık – zemin etkileşimi’nin gözönüne**
alındığı şekline karşı gelmektedir.

**(a)** **3.3.1’de verilen tanıma göre dıştan rijit perdelerle çevrelenen bodrumların bulunduğu**
binalarda, **4.7.5** veya **4.8.5’e göre doğrusal deprem hesabı için uygulanan** _iki adımlı hesap_
_yaklaşımı’nda kazıklar, bodrum elemanları ile birlikte gözönüne alınacak ve bodrumlar için_
uygulanan _R ve_ _D katsayıları, eylemsizlik etkileşiminden kazıklarda meydana gelen iç_
kuvvetlere de uygulanacaktır.

**(b) Bodrumsuz binalarda ise, bina (üstyapı) taşıyıcı sistemi için uygulanan** _R ve_ _D katsayıları,_
eylemsizlik etkileşiminden kazıklarda meydana gelen iç kuvvetlere aynen uygulanacaktır.

**16C.4.3.3 – Eylemsizlik etkileşimi hesabı sonucunda kazıklarda her bir deprem doğrultusu için**
**16C.4.3.2’ye göre elde edilen iç kuvvetler, kinematik etkileşim hesabından kazıklar için her bir**
deprem doğrultusunda 16C.4.2.2’ye göre elde edilen iç kuvvetlerle **16C.5’e göre**
birleştirilecektir. Birbirine dik doğrultulardaki depremlerden oluşan kazık iç kuvvetleri daha
sonra 4.4.2’ye göre birleştirilecektir.

**16C.4.3.4 – Eylemsizlik etkileşim sonucunda üstyapı (bina) taşıyıcı sisteminde oluşan etkilerin,**
etkileşim dikkate alınmaksızın yapılan bina hesaplarında elde edilenlerden daha elverişli olması
durumunda, üstyapı (bina) taşıyıcı sisteminde etkileşim etkileri dikkate alınmayacaktır.

**16C.5. KAZIKLARDA DEĞERLENDİRMEYE / TASARIMA ESAS**
**ŞEKİLDEĞİŞTİRMELER VE İÇ KUVVETLER**

**16C.2,** **16C.3 ve** **16C.4’te açıklanan yöntemler ile yapılan hesaplar sonucunda kazıklarda**
değerlendirmeye / tasarıma esas şekildeğiştirmeler ve iç kuvvetler, kinematik ve eylemsizlik
etkileşimi sonuçlarının mutlak değerlerinin toplamı olarak hesaplanacaktır.

**16C.6. KAZIK – ZEMİN ETKİLEŞİMİ İÇİN DOĞRUSAL OLMAYAN ZEMİN**
**YAYLARI**

**16C.6.1. Tanım**

Kazık–zemin etkileşiminin modellenmesi amacı ile yanal davranış için doğrusal olmayan p–y
yayları, eksenel davranış (çevre sürtünmesi) için t–z yayları ve eksenel kazık uç davranışı için
Q–Z yayları kullanılacaktır.

**(a) p–y yayları kapsamında yumuşak kil için** (su < 50 kPa) Matlock (1970), su seviyesi
altındaki katı kil için Reese ve diğerleri (1975), su seviyesi üstündeki katı kil için Welch and
Reese (1972), kum için Reese ve diğerleri (1974) tarafından statik ve tekrarlı yüklemeler için
geliştirilen doğrusal olmayan bağıntılar kullanılabilir.

371


-----

**(b) t–z ve Q–Z yayları için ise, American Petroleum Institute API WSD RP-2A (2000)’de**
tanımlanan nonlineer bağıntılar kullanılabilir.

**16C.6.2. p-y Yayları için Kaynaklar**

**(a) Matlock,H. (1970). “Correlation for design of laterally loaded piles in soft clay.” Proc.,2nd**
Annu. Offshore Technology Conference, Paper No. OTC 1204, Houston, Texas, pp. 577-594.

**(b) Reese, L. C. and Welch, R. C. (1975). “Lateral loading of deep foundation in stiff clay.”**
Journal of Geotechnical Engineering Division, ASCE, 101(7), pp. 633-649.

**(c) Reese, L. C., Cox, W. R., and Koop, F. D. (1975). “Field testing and analysis of laterally**
loaded piles in stiff clay.” Proc. 7th Offshore Technology Conference, Paper No. OTC 2321,
Houston, Texas, pp. 671-690.

**(d) Welch, R. C. and Reese, L. C. (1972). “Laterally loaded behavior of drilled shafts.”**
Research Report 3-5-65-89, Center for Highway Research, University of Texas, Austin.

**(e) Reese, L. C., Cox, W. R., and Koop, F. D. (1974). “Analysis of laterally loaded piles in**
sand.” Proc. 6th Offshore Technology Conference, Paper 2080, Houston, Texas, pp. 473-483.

**16C.6.3. t-z ve Q-Z Yayları için Kaynak**

API WSD RP-2A (2000). Planning, Designing and Constructing Fixed Offshore Platforms,
American Petroleum Institute.

372


-----

**EK 16D – ARAZİ ZEMİN ÖZELLİKLERİNİN YERİNDE İYİLEŞTİRİLMESİ**

Etkilerin dirençler tarafından karşılanamadığı durumlarla, deprem sırasında zemin
sıvılaşmasının tetiklenmesi ve/veya büyük dayanım/rijitlik kaybına uğraması beklenilen
zeminlerde, zemin özelliklerinin yerinde iyileştirilmesi veya güçlendirmesi yoluna
başvurulabilir. Uygun zemin iyileştirme veya güçlendirme yöntemi, _geoteknik alanında_
sorumlu inşaat mühendisince aşağıda sıralanan genel ilkelerden yararlanılarak belirlenir.

**16D.1 – Gevşek ve orta sıkı kohezyonsuz (iri daneli) zeminlerde, sıkılık derecesinin arttırılması**
en etkin iyileştirme yoludur. Sıkılık derecesinin arttırılmasında zemine titreşimler uygulayan
yöntemler daha etkindir. Titreşimli yöntemler; derin kompaksiyon (sıkıştırma), vibroflotasyon,
sıkıştırma kazıkları, vibrasyonlu sondalar, patlatma, yüzeyden titreşimli silindirlerle sıkıştırma
vb. olarak sayılabilir.

**16D.2 – Yumuşak-katı kohezyonlu (ince daneli) zeminlerde, zeminin su muhtevasını azaltıcı,**
konsolidasyon basıncını arttırıcı ve iç yapısını kuvvetlendirici yöntemler ile etkili iyileştirme
sağlanabilir. Bu kapsamda, drenaj, yeraltı suyu düzeyini düşürme, konsolidasyon yöntemleri
(önyükleme, elektro ozmotik, vakum etkisinde) kullanılabilir. Ayrıca, çimento, kireç gibi
bağlayıcı katkı malzemeleri karıştırarak katılaştırma (derin karıştırma) ve enjeksiyon
yöntemleri kullanılabilir. Suya doygun olmayan ve plastisitesi yüksek olmayan kohezyonlu
zeminlerde, derin kompaksiyon (sıkıştırma) yönteminden de yararlanılabilir.

**16D.3 – Kohezyonlu ve kohezyonsuz zeminlerde, zemin içinde rijit elemanlar (taş kolonlar, jet**
enjeksiyonu kolonları, beton kolonlar vb.) oluşturulması ile statik ve deprem yüklerinin ağırlıklı
olarak bu elemanlar tarafından karşılanması sağlanabilir.

**16D.4 –** Zemin iyileştirmesi tasarımında, iyileştirilecek zemin özellikleri (sıkılık derecesi,
kayma dayanımı, sıkışma modülü, vb.) ve hedeflenen iyileşme derecesi açıklıkla belirtilmelidir.
Seçilen zemin iyileştirme yönteminin saha uygulaması aletsel gözlemlerle yakından izlenmeli,
mevcut duruma göre sağlanan iyileşme derecesi ve tasarımda hedeflenen iyileşmenin
gerçekleşme durumu kontrol edilmelidir.

**16D.5 –** Mevcut bir yapının altında zemin iyileştirmesi için uygulanabilecek önlemler daha
sınırlıdır. Yapı temelleri altında çalışmanın zorluğu yanında, iyileştirme yöntemlerinin
uygulanması sırasında gelişebilecek olası zemin yerdeğiştirmelerinin dikkate alınması gerekir.
Bazı durumlarda yapı çevresinde alınan önlemlerle, deprem sırasında oluşabilecek yanal zemin
yerdeğiştirmelerinin sınırlanması yoluna başvurulabilir.

**16D.6 – Zemin güçlendirme yöntemleri yerine (veya ile birlikte) temel sisteminin değiştirilmesi**
(kazıklı veya baret temeller, çevre diyafram duvar, rijit bodrum temel tasarımı vb.) ve üstyapıda
tasarım değişiklikleri yapılması yoluna da başvurulabilir.

373


-----

