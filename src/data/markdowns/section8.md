**8.1. KAPSAM**

**8.1.1** **– Deprem etkisi altında önüretimli betonarme bina taşıyıcı sistemlerinin tasarımına ilişkin**
özel kurallar bu Bölüm’de verilmiştir.

**8.1.2 –** Önüretimli betonarme binalarda kullanılan kolon – kiriş bağlantı tipleri ile
panel – döşeme sistemleri ve bunların tasarımına ilişkin kurallar da bu Bölüm’ün kapsamı
içindedir.

**8.1.3 –** Önüretimli betonarme binalarda çatı ve döşeme diyaframlarının oluşturulması ve
deprem etkilerinin diyaframlar aracılığı ile aktarılmasına ilişkin kurallar bu Bölüm’de
açıklanmıştır.

**8.2. ÖNÜRETİMLİ BİNALARIN GENEL ÖZELLİKLERİ**

**8.2.1. Önüretimli Betonarme Taşıyıcı Sistem Elemanları ve Bağlantıları**

**8.2.1.1 –** Betonarme önüretimli binalar, üretim tesislerinde üretilen ve inşaat sahasına
nakledilerek birleştirilen kolon, kiriş, perde, panel, çift cidarlı panel, döşeme, duvar veya hücre
elemanlarından oluşan binalardır.

**8.2.1.2 –** Betonarme önüretimli bina elemanları birbirlerine moment aktaracak şekilde
bağlanabildikleri gibi, moment aktarmayacak şekilde pimli, kaynaklı veya daha farklı şekillerde
de bağlanabilir ve bu özelliklerine uygun olarak tasarlanırlar.

143


-----

**8.2.1.3 – Bu bölümde tanımlanan bağlantılardan farklı bağlantı tipleri de projelendirilebilir ve**
uygulanabilir. Ancak bu farklı bağlantı tiplerinin; **1.4’e göre gerçekleştirilecek deneysel**
çalışmalarla, yeterli rijitlik, dayanım ve süneklik özelliklerine sahip olduğu, kararlı çevrimsel
döngüler oluşturabildiği ve benzer dayanıma sahip monolitik bağlantıya eşdeğer enerji
tüketebildiği gösterilerek belgelendirilecektir.

**8.2.2. Önüretimli Betonarme Bina Tasarımına İlişkin Genel Kurallar**

**8.2.2.1 – Betonarme önüretimli binaların tasarımında montaj ve kullanım aşamalarının dikkate**
alınarak hesap ve detaylandırma yapılması esastır.

**8.2.2.2 – Betonarme önüretimli binaların Dayanıma Göre Tasarım kapsamında,**

**(a) Doğrusal deprem hesabı için, bağlantı tipleri ve taşıyıcı sistem türüne bağlı olarak Taşıyıcı**
_Sistem Davranış Katsayıları (R),_ _Dayanım Fazlalılığı Katsayıları (D) ile izin verilen_ _Bina_
_Yükseklik Sınıfları (BYS) Tablo 4.1’de verilmiştir._

**(b) Süneklik düzeyi yüksek kolon, kiriş, perdeler ve bunların bir döküm bağlantı bölgeleri için**
**7.3, 7.4, 7.6 ve 7.5’te verilen koşullara uyulacaktır.**

**(c) Süneklik düzeyi sınırlı kolon, kiriş, perdeler ve bunların bir döküm bağlantı bölgeleri için**
**7.7, 7.8, 7.10 ve 7.9’da verilen koşullara uyulacaktır.**

**(d) Betonarme önüretimli elemanların bağlantıları 8.3 ve 8.4’te verilmiştir.**

**8.2.2.3 – Tablo 3.4(a)’ya göre Deprem Tasarım Sınıfı DTS=1a, DTS=2a ve** _Bina Yükseklik_
_Sınıfı BYS=2, BYS=3 olan önüretimli betonarme binalarda;_

**(a) DD-2 deprem yer hareketinin etkisi altında I = 1.5 alınarak** **Bölüm 4’teki DGT** hesap esasları
ile yapılan tasarım bir ön tasarım olarak göz önüne alınacaktır.

**(b) Ön tasarımı yapılan bina taşıyıcı sistemi bu kez DD-1 deprem yer hareketinin etkisi altında**
**Tablo 3.4(a)’da İleri Performans Hedefi olarak tanımlanan Kontrollü Hasar (KH) performans**
hedefini ve ayrıca DD-3 depremi altında Sınırlı Hasar (SH) performans hedefini sağlamak üzere,
çeşitli bağlantı tipleri için uygun modelleme ve değerlendirme kuralları dikkate alınarak Bölüm
**5’e göre** _Şekildeğiştirmeye Göre Değerlendirme ve Tasarım_ (ŞGDT) yaklaşımı ile
değerlendirilecek ve gerekli olması durumunda hedeflenen performans sağlanacak şekilde tasarım
tekrarlanacaktır.

**8.2.2.4 – 8.4.3’te tanımlanan tam ard-germeli önüretimli binaların ön tasarımı için deprem**
hesabı Bölüm 4’e göre DGT yaklaşımı ile yapıldıktan sonra Bölüm 5’e göre ŞGDT yaklaşımı
ile performans değerlendirmesi yapılacaktır.

**8.2.3. Önüretimli Binalarda Malzeme Özellikleri**

**8.2.3.1 – 7.2.5’de verilen malzeme özelliklerine uyulacaktır.**

**8.2.3.2 – Önüretimli betonarme binalarda kullanılacak en düşük beton kalitesi C30 olacaktır.**

**8.2.3.3 – Montaj aşamasında ve ard-germe uygulamalarında kullanılacak çimento harcı, hızlı**
dayanım kazanan ve büzülme yapmayan özellikte olacaktır. Harç basınç dayanımı, birleştirilen
taşıyıcı elemanların tasarım basınç dayanımlarından daha küçük olmayacaktır.

144


-----

**8.2.3.4 – Deprem yüklerine maruz önüretimli elemanların ve bağlantılarının, seçilen süneklik**
düzeyi ile ilgili olarak 4.3.3 ve 4.3.4’te verilen koşulları sağlaması gereklidir.

**8.3. MAFSALLI BAĞLANTILAR (MFB)**

**8.3.1. Genel Özellikler**

**8.3.1.1 –** Mafsallı bağlantılar esas çerçeve düzleminde moment aktaramayan ancak kesme
kuvveti ve eksenel kuvvet aktarabilen birleşimlerdir.

**8.3.1.2 –** Mafsallı bağlantılar çok katlı binalarda sadece yerinde dökme veya önüretimli
boşluksuz ve/veya bağ kirişli (boşluklu) betonarme perdeler ile birlikte kullanılabilirler.

**8.3.1.3 –** Yatay konumlu taşıyıcı elemanların mafsallı bağlantılarında diğer yatay konumlu
taşıyıcılara, kolonlara ve perdelere bağlantısız mesnetlenmesine izin verilmez.

**8.3.1.4 – Yatay konumlu taşıyıcıların oturdukları mesnetlerde oluşan sürtünme kuvveti gözardı**
edilerek, ideal mafsallı bağlantı varsayımı yapılacaktır.

**8.3.1.5 – Mesnetlerinde sac plaka kullanılmayan pimli, yuvalı veya bunların farklı biçimleri ile**
oluşturulan bağlantılarda en az 10 mm kalınlıklı çelik takviyeli elastomer yastık kullanılacaktır.

**8.3.1.6 –** Aşık-makas bağlantıları dışındaki tüm pimli bağlantıların çimento harcı ile
doldurulması ve serbest uçlarının pul ve somun ile bitirilmesi zorunludur.

**8.3.1.7 –** Aşık-makas bağlantıları, çatı düzlemi içinde oluşacak kuvvetleri aktaracak kesme
kapasitesine sahip detaylar ile ıslak veya mekanik bağlantı şekli kullanılarak düzenlenecektir.
Aşık-makas bağlantılarında elastomer yastık kullanımı zorunlu değildir.

**8.3.1.8 –** Mafsallı bağlantıların tümünde bağlantı kuvvetlerinin hesabında **Tablo 4.1’de**
tanımlanan Dayanım Fazlalığı Katsayısı (D) dikkate alınacaktır.

**8.3.1.9 – Çatı düzleminde mafsallı altta ankastre kolonlardan oluşturulan sistemlerde, mafsallı**
bağlantıya kapasite tasarımı uygulanarak doğrusal elastik bölgede kalması sağlanacaktır.

**8.3.1.10 – Kolonlara bağlantısı mafsallı olan ya da montaj aşamasında mafsallı olarak çalışan**
tüm taşıyıcı çatı kirişlerinde düşey ve yatay yükler etkisinde yanal stabilite hesapları
yapılacaktır.

**8.3.1.11 – Kiriş üst tabla genişliği en az**  _n_ **[/]** 50 olacaktır. Burada  _n_ kiriş serbest açıklığını
göstermektedir.

**8.3.2. Mafsallı Bağlantılarda Devrilme Stabilitesi**

**8.3.2.1 – 8.6’da verilen yatay diyafram koşulunun sağlandığı binaların çatı düzlemlerinde,**
bağlantıları mafsallı olan kirişlerin düzlem dışı devrilme kontrolü yapılacaktır. Kontrolde
kullanılacak eşdeğer deprem yükü Denk.(8.1) ile hesaplanacaktır.

_FH_ = _m Sk(R Iae/( )T D)_ **(8.1)**

145


-----

Burada _m bağlantı noktası için hesaplanan kütleyi göstermektedir.k_ _F eşdeğer deprem yükü, H_
yatay ve düşey doğrultularda en elverişsiz iç kuvvetleri verecek şekilde kiriş ucuna kütle
merkezi seviyesinden etkitilerek devrilme tahkiki yapılacaktır (Şekil 8.1). Bu tahkik ile
belirlenen pim çapları, kaynak alanları ve yuva kalınlıkları, ilgili bölümlerde tanımlanan hesap
yöntemleri ile kontrol edilecektir.

**8.3.2.2 –** Farklı montaj aşamaları için, önüretim elemanların yanal stabilite kontrolleri
yapılacaktır.

**Şekil 8.1**

**8.3.3. Pimli Bağlantılar (MFB1)**

Tipik bir pimli bağlantı detayı Şekil **8.2’de verilmiştir.**

**8.3.3.1 – Pim delikleri hem kiriş ucundan hem de kolon mesneti serbest kenarından en az pim**
çapının 6 katı mesafede olacaktır.

**Şekil 8.2**

**8.3.3.2 – Kirişlerde bırakılacak pim-bulon deliklerinin çapı, en az pim çapının iki katı olacaktır.**

146


-----

**8.3.3.3 – Pim yuvalarında, pürüzsüz yüzey oluşturacak malzeme ya da detay kullanılamaz.**

**8.3.3.4 –** Pim yuvalarının doldurulmasında kullanılan çimento harcı gerekli kenetlenmeyi
sağlayacak dayanıma sahip olacaktır.

**8.3.3.5 –** Pimle bağlanan kolon ve kiriş uç bölgelerinde çekme gerilmesi yığılmasına karşı
yeterli sargı donatısı kullanılacaktır. Sargılama, kolon uç bölgesinde kapalı etriyeler ile, kiriş
uç bölgelerinde ise yatay U-etriyeler ile yapılacaktır. Sargı donatıları, en az etkin pim boyu
uzunluğunca yerleştirilecek, aralarındaki temiz mesafe 50 mm’yi aşmayacaktır. Pim yuvaları,
kapalı ve U-etriyelerin köşelerine denk gelecek şekilde yerleştirilecek, gerekmesi durumunda
pim yuvaları kapalı çirozlar ile yatay düzlemde tutulacaktır.

**8.3.3.6 – Pim eksenine dik doğrultuda yapılacak kapasite hesaplarında betonun çekme dayanımı**
gözönüne alınmayacaktır.

**8.3.3.7 –** Esas çerçeve düzleminde pimin kesme kuvveti kapasitesi _V, r_ **Denk.(8.2) ile**
hesaplanacaktır. _d φ/_ oranı 6.0 dan büyük olacaktır. φ pim çapını, _d kiriş boyuna_
doğrultusunda pim merkezinden kiriş veya kolon kenarına olan en küçük mesafeyi, _n pim_
sayısını göstermektedir.

_Vr_ = 0.7n φ2 _fcd_ _fyd_ **(8.2)**

**8.3.4. Kaynaklı Bağlantılar (MFB2)**

Kaynaklı mafsallı bağlantı detayı Şekil **8.3’te verilmiştir.**

**8.3.4.1 –** Kolona yerleştirilen bağlantı plakasına ait ankraj donatıları çevresine enine sargı
donatısı yerleştirilecektir.

**Şekil 8.3**

**8.3.4.2 –** Bağlantı noktasında, birleştirilen malzemelerin akma dayanımına eşit veya büyük
olması koşuluyla, birleşim metali (elektrod) akma dayanımının %45’ine kadar kaynak
kapasitesine izin verilebilir.

147


-----

**8.3.5. Yuvalı Bağlantılar (MFB3)**

Yuvalı mafsallı bağlantı detayları Şekil 8.4 ve Şekil 8.5’te verilmiştir.

**Şekil 8.4**

**8.3.5.1 – Yuva yanaklarında minimum kalınlık 15 cm olacak ve pim kullanılacaktır.**

**8.3.5.2 – Yuva yanaklarındaki eğilme donatıları, mesnetlenen kirişin devrilme momentinden**
oluşacak iç kuvvetlerin 1.2 katını karşılayacak şekilde hesaplanacaktır.

**8.3.5.3 –** Yuva yanaklarında, esas çerçeve düzlemine dik doğrultu için **Denk.(8.1) ile**
hesaplanan eşdeğer deprem yükünden elde edilen kesme kuvveti, sadece yuva yanaklarında
bulunan donatılar ile karşılanacaktır.

**Şekil 8.5**

**8.3.6. Diğer Mafsallı Bağlantılar**

Yukarıda tanımlanan bağlantı tiplerinin farklı biçimleriyle oluşturulacak mafsallı bağlantılar,
**8.3.1 ve 8.3.2’de tanımlanan tüm koşulları sağlayacaktır.**

148


-----

**8.4. MOMENT AKTARAN BAĞLANTILAR (MAB)**

**8.4.1. Genel Özellikler**

**8.4.1.1 – Önüretimli betonarme binaların moment aktaran bağlantıları, tersinir tekrarlı deprem**
yükleri etkisinde sünek davranış gösterecek şekilde tasarlanacaktır.

**8.4.1.2 – Moment aktaran bağlantıların, bağlanan elemanların taşıma kapasiteleri düzeyindeki**
iç kuvvetleri dayanım ve süneklikte azalma olmaksızın aktarabildikleri gösterilecektir.

**8.4.1.3 – Islak kolon-kiriş bağlantısı (MAB1), tam ard-germeli kolon-kiriş bağlantısı (MAB2),**
üstte ıslak-altta kaynaklı kolon-kiriş bağlantısı **(MAB3) ve manşonlu-pimli kolon-kiriş**
bağlantısına (MAB4) sahip önüretimli betonarme binalar için R ve D katsayıları Tablo 4.1’de
verilmiştir.

**8.4.1.4 – Tam ard-germeli kolon-kiriş bağlantısına** **(MAB2) sahip önüretimli betonarme**
binaların ön tasarımına ilişkin deprem hesabı Bölüm 4’e göre, kesin tasarımına ilişkin deprem
hesabı ise kolon-kiriş bağlantı mekanizması (açılma-kapanma) için 8.4.3’te verilen doğrusal
olmayan özellikler dikkate alınarak Bölüm 5’e göre yapılacaktır.

**8.4.1.5 –** Donatı-plaka ve plaka-plaka kaynaklarının hesabı ile manşonlu-pimli bağlantıların
hesabında, deprem etkisinden gelen iç kuvvetler **Tablo 4.1’de verilen** _dayanım fazlalığı_
_katsayısı (D) ile çarpılarak büyütülecektir._

**8.4.2. Islak Kolon-Kiriş Bağlantısı (MAB1)**

Yerinde dökme kolon-kiriş bağlantılarına eşdeğer davranış göstermek üzere yapılan ıslak
bağlantılar, pozitif ve negatif moment kapasitelerinin yerinde dökme beton ve süreklilik
donatısı ile sağlandığı birleşimlerdir (Şekil 8.6). Kiriş-kolon geometrik oturma şekli, guseli,
gusesiz ya da geçici guseli olarak oluşturulabilir.

**8.4.2.1 –** Süreklilik donatılarının kenetlenme boyları, bu Yönetmeliğin ve TS 500’ün ilgili
koşullarına uygun olarak belirlenecektir.

**8.4.2.2 – Birleştirilen kiriş ve kolon kesitlerinde; eğilme momentinin her iki yönü için, boyuna**
donatıların kenetlenme boyu, kesme kapasitesi vb. gerekli tüm kontroller yapılacaktır.

**Şekil 8.6**

149


-----

**8.4.3. Tam Ard-Germeli Bağlantı (MAB2)**

Önüretimli kirişler, kolonlara moment aktaracak şekilde sadece ard-germeli olarak
bağlanabilirler **(Şekil 8.7). Ard-germe halatlarının geçirildiği kılıflar, ard-germe işleminden**
sonra çimento harcı ile doldurulacaktır.

**8.4.3.1 – Kolon–kiriş arası büzülme yapmayan çimento harcıyla doldurulacaktır.**

**8.4.3.2 – Ard-germeli bağlantılarda kiriş ile kolon yüzü arasında kesme kuvveti aktarımı, ard**
germe halatları tarafından oluşturulan mengene kuvveti ve sürtünme ile gerçekleşir.

**8.4.3.3 – Ard germe halatlarına verilecek başlangıç çekme kuvveti, gerilme kayıpları dikkate**
alınarak;

_M_ pi + _M_ pj

**(8.3)**
 _n_


**Şekil 8.7**

ifadesi ile belirlenen kesme kuvvetinin sürtünmeyle (μ = 0.5) taşındığı dikkate alınarak
hesaplanacaktır. **Denk.(8.3)’te** _M_ pi ve _M_ pj sırasıyla kiriş sol ve sağ uçlarına ait eğilme

momenti kapasitelerini,  _n_ ise kiriş serbest açıklığını göstermektedir.

**8.4.3.4 – Kiriş, kolon gusesine mesnetleniyor ise gusenin kesme kuvveti dayanımına olan**
katkısı gözönüne alınabilir. Ancak, depremden dolayı yerçekimi doğrultusuna ters yönde
oluşacak kesme kuvvetinin sadece sürtünme ile taşınabildiği gösterilecektir.

**8.4.3.5 – Başlangıç ard-germesi halat akma gerilmesinin %50’sinin üzerinde olmayacaktır.**

**8.4.3.6 – Spiral kılıf iç kesit alanı, içinden geçen ard-germe halatlarının toplam enkesit alanının**
iki katından az olamaz.

**8.4.3.7 – Ard-germeli bağlantı için çevrimsel** _davranış modeli zarfı ve kritik moment ve dönme_
tanımları Şekil 8.8’de verilmiştir. Burada _M ve 1_ θ ard-germe kuvvetinin yenildiği moment ve 1
dönmeyi, _M ve 2_ θ 2 ard-germe halatlarında akma gerilmesinin %90’ına ulaşıldığı aşamadaki
moment ve dönmeyi göstermektedir.

150


-----

**8.4.3.8 –** Ard-germeli bağlantılar için zaman tanım alanında doğrusal olmayan çözümleme
durumunda merkeze yönelimli çevrimsel davranış modeli kullanılacaktır (Şekil 8.8).

**Şekil 8.8**

**8.4.3.9 – Bölüm 5’e göre doğrusal olmayan deprem hesabı yapılması durumunda, birleşimde**
izin verilen açılma-kapanma dönmesi, Sınırlı Hasar Performans Hedefi için θ dönmesinden, 2
_Kontrollü Hasar Performans Hedefi için 0.02 radyandan,_ _Göçmenin Önlenmesi Performans_
_Hedefi için de 0.03 radyandan fazla olmayacaktır._

**8.4.4. Üstte Islak – Altta Kaynaklı Bağlantılar (MAB3)**

Negatif moment kapasitesi sürekliliğinin yerinde dökme betonarme ile pozitif moment
kapasitesi sürekliliğinin ise kaynakla sağlandığı birleşimlerdir (Şekil 8.9).

**8.4.4.1 – Negatif moment süreklilik donatıları için kolonda bırakılan boşluk yapısal kaplama**
betonunun dökülmesi aşamasında özenle doldurulacaktır.

**8.4.4.2 – Her donatı için ayrı delik bırakılması durumunda; delik çapı, içinden geçecek donatı**
çapının en az iki katı olacaktır. Delik büzülme yapmayan çimento harcı ile boşluk kalmayacak
şekilde doldurulacaktır. Delikler arasında en az donatı çapı kadar mesafe olacaktır.

**8.4.4.3 – Kolon – kiriş arası çimento harcı ile doldurulacaktır.**

**8.4.4.4 – Plastikleşmenin bağlantı bölgesi dışında oluşmasını sağlayacak donatı düzenlemesi**
yapılacaktır.

**8.4.4.5 – Çelik plakalara kaynaklanan kiriş boyuna donatılarının şekildeğiştirme kapasitesini**
artırmak üzere, plakadan kiriş açıklığına doğru en az 12 φ (L φ ilgili boyuna donatı çapı) L
uzunluğundaki bölgede betonla aderansı bozmak amacıyla plastik kılıf kullanılacaktır.

**8.4.4.6 – Kirişin, kolonda oluşturulan konsol üzerine oturduğu mesafede etriye aralığı en çok**

4φL ve 75 mm olacaktır.

151


-----

**Şekil 8.9**

**8.4.4.7 – Kirişin, kolonda oluşturulan konsol üzerine oturduğu bölgede ters U şeklindeki kiriş**
etriyeleri, alt plakaya kaynatılmış en az 50 mm yüksekliğindeki çelik plakalara köşe kaynak
dikişiyle bağlanacaktır. Etriyelerin doğrudan alt plakaya kaynaklanmasına izin verilmez.

**8.4.4.8 – Birleştirilen kiriş ve kolon kesitlerinde; eğilme momentinin her iki yönü için, boyuna**
donatı kenetlenme boyu, yatay kesme kapasitesi, kaynaklı alt bağlantı vb. gerekli tüm kontroller
yapılacaktır.

**8.4.5. Manşonlu-Pimli Bağlantılar (MAB4)**

Bu bağlantı tipinde, negatif moment yerinde dökme betonarme ile, pozitif moment ise kolon
konsolunda bırakılan en az 4 adet pimin kesme kapasitesi ile taşınır **(Şekil 8.10). Negatif**
moment taşıyan donatılar, kolonda bırakılan boşluğa ya da kolonda bırakılan özel manşonlara
vidalanarak betonlanır.

**8.4.5.1 –** Pimlerin ve manşon ankraj donatılarının aderansını sağlamak üzere gerektiğinde
donatı uçlarında aderans plakaları kullanılır.

**8.4.5.2 – Pozitif moment sürekliliğinde kullanılan pimlerin kirişe ankrajı için, kirişlerde özel**
yivli sac borular kullanılacaktır. Yivli sac boruların iç çapı pim çapının en az iki katı olacaktır.
Pim yuvaları büzülme yapmayan çimento harcı ile doldurulacaktır.

152


-----

**Şekil 8.10**

**8.4.5.3 – Pimlerin uçlarına diş açılmış olacak ve yivli boru harçla doldurulduktan hemen sonra**
yeterli boyutlarda pul ve somun kullanılarak sıkılacaktır.

**8.4.5.4 –** Pimlerin toplam kesme kapasitesi, kiriş mesnet alt donatıları toplam akma
kapasitesinden büyük olacaktır.

**8.4.5.5 – Kolon konsolu ile kiriş alt yüzeyinin temasını sağlamak üzere, konsol üzerinde ve**
kiriş altında özel kesme dişleri bırakılacak ve kolon ile kiriş arasındaki tüm boşluklar çimento
harcı ile doldurulacaktır.

**8.4.5.6 –** Manşonlu bağlantılarda göçmenin manşon bölgesi dışında sünek olarak
gerçekleşeceği gösterilecektir.

**8.4.6. Moment Aktaran Elemanların Eklerinde Kullanılacak Donatı Ekleme Araçları**

Moment aktaran kolon-kolon, kiriş-kiriş ve kolon-temel bağlantılarında kullanılacak manşonlu,
_tüplü (çimento harçlı ya da özel yapışkanlı), mekanik (özel bulonlu)_ veya kaynaklı donatı
eklerine ilişkin kurallar EK 8A’da verilmiştir.

**8.5. ÖNÜRETİMLİ TAŞIYICI PANEL-DÖŞEME SİSTEMLERİ**

**8.5.1. Çift Cidarlı Paneller**

**8.5.1.1 – İki ince cidarlı paneli, kafes donatılar ile birleştirerek üretilen duvar elemanlarıdır.**
Çift cidarlı paneller ve döşeme elemanları monte edildikten sonra panel-panel, panel-döşeme
bağ donatıları yerleştirilerek döşeme ile birlikte panel boşlukları betonla doldurulur.

**8.5.1.2 – Cidar et kalınlıklıkları mimimum 50 mm olacaktır.**

**8.5.1.3 – Farklı panel birleşimleri** için tipik detaylar Şekil 8.11’de verilmiştir.

**8.5.2. Tek Cidarlı Paneller**

**8.5.2.1 –** Tek cidarlı önüretimli duvar paneli ve döşeme elemanları monte edildikten sonra
panel-panel, panel-döşeme bağ donatıları yerleştirilerek döşeme betonu oluşturulur.

**8.5.2.2 – Minimum panel kalınlığı 120 mm olacaktır.**

153


-----

**Şekil 8.12’de verilmiştir.**

**8.6.1 ve**

**EK 8B**


**8.6.2.1 –** Önüretimli betonarme binaların tasarıma esas diyafram iç kuvvetleri, **Bölüm 4 ve**
**Bölüm 7’de verilen ve aşağıda sıralanan ek koşullara uygun olarak yapılan diyafram hesabı ve**
tasarımı ile belirlenecektir.

**8.6.2.2 – Diyafram modeli oluşturulurken; önüretimli betonarme TT plak, boşluklu döşeme,**
filigran döşeme gibi döşeme elemanlarının etkili rijitliği, yatay kesme sürtünmesi şartlarının
sağlanması durumunda kompozit kesitin rijitliği, aksi halde sadece yapısal kaplama betonu
rijitliği olarak alınacaktır.

**8.6.2.3 –** Döşemeler kendi düzlemlerinde sonsuz rijit kabul edilmeyecek, sonlu eleman
modellemesi yapılacaktır. Düşey ve yatay yüklerin güvenli şekilde aktarıldığı gösterilecektir.
Diyafram hesabı ile elde edilen iç kuvvetler, kesme sürtünmesi hesap yöntemine uygun olarak
hesaplanan bağ donatıları ile karşılanacaktır. Diyafram üzerinde çekme kuvvetleri bulunan
bölgelerde ek donatı kullanılacaktır.

154


-----

**Şekil 8.12**

**8.6.2.4 – Önüretimli betonarme döşeme sistemlerinin perde ve/veya kirişler ile sınırlandırılması**
zorunludur. Bu amaçla her iki doğrultuda, tüm eksenlerde çerçeve kirişleri kullanılacaktır.

**8.6.2.5 – Önüretimli betonarme döşeme sistemlerin perdeler ile doğrudan birleştiği bölgelerde,**
diyafram iç kuvvetlerinin yapısal kaplama betonu içerisinde yer alan donatılar ve uygun
detaylar ile aktarıldığı hesapla gösterilecektir.

**8.6.2.6 – Önüretimli beton döşeme elemanları ile birlikte yapısal kaplama betonu uygulaması**
zorunludur. Yapısal kaplama betonu kalınlığı en az 70 mm olacaktır.

**8.6.2.7 – Yapısal kaplama betonu kalitesi 8.2.3.2’ye uygun olacaktır.**

155


-----

**8.6.2.8 –** Yapısal kaplama betonuna her iki ana doğrultuda ayrı ayrı en az 0.0015 oranında
boyuna donatı konulacaktır.

**8.7. KOLONLARI ÜSTTEN MAFSALLI BİNALARA İLİŞKİN EK KOŞULLAR**

**8.7.1 –** Kolonları çatı kotunda mafsallı tek katlı çerçevelerden oluşan önüretimli betonarme
binalarda; bina taban alanının %25’ini geçmemek kaydıyla kısmi ara kat oluşturulması
durumunda, bu kısmi ara katın yatay rijitliğinden dolayı çatı diyaframında oluşacak ilave iç
kuvvetler ve plandaki burulma düzensizliği dikkate alınacak ya da bu düzensizliğin ortadan
kaldırılması için kısmi ara katlı bölüm derz ile ayrılacaktır.

**8.7.2 – Ara kat taşıyıcı sisteminin ana taşıyıcı sisteme bağlantısı mafsallı ya da monolitik olarak**
yapılacaktır.

**8.7.3 – Üç boyutlu yapısal modelde, çatı örtü malzemesi ile sağlanan düzlem içi rijitlik dikkate**
alınacaktır.

**8.7.4 – Kolonları çatı kotunda mafsallı tek katlı çerçevelerin yerinde dökme çok katlı betonarme**
veya önüretimli betonarme binaların en üst katı (çatı katı) olarak kullanılması durumunda
**4.3.6’da verilen yöntem uygulanacaktır.**

156


-----

**EK 8A – DONATI EKLEME ARAÇLARI**

Moment aktaran kolon-kolon, kiriş-kiriş ve kolon-temel bağlantılarında _manşonlu,_ _tüplü_
_(çimento harçlı ya da özel yapışkanlı), mekanik (özel bulonlu) veya kaynaklı olarak donatı eki_
teşkil edilebilir.

**8A.1 – Donatı ekleme araçları ile** ilgili kesitte sağlanan dayanım ve süneklik kapasitelerinin,
bağlanan eleman/elemanların dayanım ve süneklikleri ile uyumlu olduğu gösterilecektir.

**8A.2 – Eklerde kesme kuvveti kontrolü yapılacaktır.**

**8A.3 – Kaynaklı donatı ekleri için 7.2.7.1 geçerlidir.**

**8A.4 –** Mekanik bağlantılarda kullanılan yüksek dayanımlı ( _f_ yk - 800 MPa) bulonlara ard
germe uygulanması durumunda, deprem etkisinde elastik kaldıkları gösterilecektir.

**8A.5 – Manşonlu veya tüplü (yüksek mukavemetli çimento harçlı veya özel yapışkanlı) donatı**
eklerinde beklenen davranış şekli; _çekme,_ _basınç ve_ _çevrimsel yükleme durumları için_
plastikleşmenin ek bölgesinden ötede bağlanan donatılarda gerçekleşmesidir.

**8A.6 – İki adet donatı ile aralarına yerleştirilmiş** ekleme aracından oluşan numuneye çekme,
_basınç, sıyrılma, yorulma ve_ _çevrimsel yükleme deneyleri uygulanacaktır. Bu deneylerde;_
incelenen tüm numunelerde donatı çubuğu kopması gözlenmesi durumunda, ekleme aracı
başarılı kabul edilecektir.

**8A.7 – Farklı tipteki her donatı ekleme aracı için, toplam kullanım adedinin %2’si deneye tabi**
tutulacaktır. Bu sayı 5 adetten az olamaz.

**8A.8 –** Yeterli sayıdaki çekme deneyi ile belirlenmiş donatı akma dayanımı, ekleme aracı
üreticisinin beyan ettiği akma dayanımından küçük ve eşitse _çevrimsel yükleme deneyinin_
uygulanmasına gerek yoktur.

**8A.9 –** _Çekme deneyinde; numunenin, donatı karakteristik kopma dayanımının %100’üne,_
karakteristik akma dayanımının %135’ine ve belirlenen donatı akma dayanımının %120’sine
ulaşması gerekmektedir.

**8A.10 –** _Basınç deneyinde; numunenin, donatı karakteristik akma dayanımının %125’ine_
ulaşması gerekmektedir.

**8A.11 – Çevrimsel yükleme deneyinde, Tablo 8A.1’de tanımlanan çevrimler uygulanacaktır.**

**8A.12 – Yüksek dayanımlı harç ile oluşturulan tüplü donatı eklerinde test edilecek her donatı**
eki için en az dört adet küp harç numunesi alınacaktır. Harç numuneleri ile tüplü donatı eki aynı
koşullarda saklanacaktır. Donatı eki üzerinde uygulanan deneylerin başlangıç ve bitiminde en
az ikişer harç numunesinin basınç deneyi yapılacaktır. Harç dayanımının belirlenmesi için en
az dört numuneye ait sonuçların ortalaması alınacak ve bu değer minimum harç dayanımı olarak
değerlendirilecektir. Bu dayanım, donatı eki için üreticinin beyan ettiği minimum harç
dayanımından yüksek olacaktır.

**8A.13 – Harçlı tüp ile eklenen donatı çubuklarının nervür şekillerinin farklı olması durumunda,**
her nervür şekli için ayrı deney yapılacaktır.

157


-----

**Tablo 8A.1. Donatı Eklerinde Uygulanacak Çevrimsel Yükleme Deneyleri**

Adım Çekme Basınç Çevrim Sayısı

1 0.95 f yk 0.5 f yk 20

2 2εy 0.5 f yk 4

3 5εy 0.5 f yk 4

4 Kopmaya kadar çekme uygulanacak

_fyk_ : donatı çubuğu karakteristik akma dayanımı

ε : gerçek akma gerilmesine karşı gelen donatı birim uzaması y

**8A.14 – Harç için donma-çözülme deneyleri TSE CEN/TR 15177’ye göre yapılacaktır. En az**
300 donma-çözülme çevrimi sonrasında, gerçekleşen elastisite modülünün ilk değerine oranı
en az %90 olacaktır.

**8A.15 – Bu bölümde verilen kurallar, kaldırma ve taşıma amacı ile kullanılan manşonlar için**
geçerli değildir.

158

|Adım|Çekme|Basınç|Çevrim Sayısı|
|---|---|---|---|
|1|0.95 f yk|0.5 f yk|20|
|2|2ε y|0.5 f yk|4|
|3|5ε y|0.5 f yk|4|
|4|Kopmaya kadar çekme uygulanacak|||


-----

**EK 8B – ÇATI DÜZLEMİ DİYAFRAMININ TANIMLANMASI**

**8B.1 –** Hesap için oluşturulacak üç boyutlu taşıyıcı sistem modeline, _trapez sac levha veya_
_sandviç panel türü çatı örtü malzemeleri de dahil edilecektir. Çatı örtü malzemesi, aşıklar_
arasına yerleştirilen iki ucu mafsallı elastik çapraz çiftleri ile temsil edilecektir.

ECK = Eğik Çatı Kirişi; A = Aşık; aç = aşık aralığı≤ 2.0m, α ≈ 45°

**Şekil 8B.1**

**8B.2 – Çelik veya alüminyum alaşımından yapılmış trapez sac levha veya sandviç panel türü**
çatı örtüsünü temsil eden çaprazların eşdeğer eksenel rijitlikleri (EA)e [kN] **Denk.(8B.1)** ile
hesaplanacaktır.

(EA)e = 3.5 _t_ **(8B.1)**

Burada, _t_ [mm] örtü malzemesini oluşturan sacın et kalınlığını göstermektedir. Trapez sac
levha durumunda levha kalınlığına, sandviç panel durumunda ise alt ve üst levha kalınlıkları
toplamına eşittir. Denk.(8B.1)’in uygulanabilmesi için, aşık aralığının en fazla 2 m, çapraz açısı

α ’nın da 45° civarında olması gerekmektedir.

**8B.3 – Çatı düzleminde oluşan diyafram nedeniyle aşıklar, oluk kirişleri ve eğik çatı kirişlerinde**
(ECK) ortaya çıkan ilave iç kuvvetler ilgili elemanların boyutlandırılmasında ve birleşim
hesaplarında dikkate alınacaktır.

**8B.4 –** Çatı örtüsünü temsil eden çaprazlarda oluşan en büyük eksenel kuvvet kullanılarak,
örtüyü aşıklara bağlayan bağlantı elemanlarının sayısı belirlenecektir. En büyük çapraz kuvveti

_Nmax_ ’ın izdüşümü alınarak, gereken bağlantı elemanı sayısı Denk.(8B.2) ile hesaplanacaktır.

_n_ = 2Nmaxcosα **(8B.2)**
_Qem_


Burada _Qem_ bir bağlantı elemanının emniyetle taşıyabileceği kesme kuvvetini, _n ise_ _[b]ç_
uzunluğunda kullanılacak bağlantı elemanı sayısını göstermektedir (Şekil 8B.1).

159


-----

