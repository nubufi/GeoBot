**2.2** DEPREM YER HAREKETİ DÜZEYLERİ
**2.2.1. Deprem Yer Hareketi Düzeyi-1 (DD-1)**
DD-1 Deprem Yer Hareketi, spektral büyüklüklerin 50 yılda aşılma olasılığının %2 ve buna
karşı gelen tekrarlanma periyodunun 2475 yıl olduğu çok seyrek deprem yer hareketini
nitelemektedir. Bu deprem yer hareketi, gözönüne alınan en büyük deprem yer hareketi olarak
da adlandırılmaktadır.

**2.2.2. Deprem Yer Hareketi Düzeyi-2 (DD-2)**
DD-2 Deprem Yer Hareketi, spektral büyüklüklerin 50 yılda aşılma olasılığının %10 ve buna
karşı gelen tekrarlanma periyodunun 475 yıl olduğu seyrek deprem yer hareketini
nitelemektedir. Bu deprem yer hareketi, standart tasarım deprem yer hareketi olarak da
adlandırılmaktadır.

**2.2.3. Deprem Yer Hareketi Düzeyi-3 (DD-3)**
DD-3 Deprem Yer Hareketi, spektral büyüklüklerin 50 yılda aşılma olasılığının %50 ve buna
karşı gelen tekrarlanma periyodunun 72 yıl olduğu sık deprem yer hareketini nitelemektedir.

**2.2.4. Deprem Yer Hareketi Düzeyi-4 (DD-4)**
DD-4 Deprem Yer Hareketi, spektral büyüklüklerin 50 yılda aşılma olasılığının %68 (30 yılda
aşılma olasılığı %50) ve buna karşı gelen tekrarlanma periyodunun 43 yıl olduğu çok sık deprem
yer hareketini nitelemektedir. Bu deprem yer hareketi, servis deprem yer hareketi olarak da
adlandırılmaktadır.

---
**2.3. STANDART DEPREM YER HAREKETİ SPEKTRUMLARI**
Deprem yer hareketi spektrumları, belirli bir deprem yer hareketi düzeyi esas alınarak %5
sönüm oranı için, **2.3.2, 2.3.3, 2.3.4** ve 2.3.5’te açıklandığı üzere harita spektral ivme
katsayıları’na ve yerel zemin etki katsayıları’na bağlı olarak standart biçimde veya 2.4.1’e göre
sahaya özel deprem tehlikesi analizleri ile özel olarak tanımlanırlar.

**2.3.2. Harita Spektral İvme Katsayıları ve Tasarım Spektral İvme Katsayıları**

**2.3.2.1 –** Boyutsuz harita spektral ivme katsayıları, 2.2’de belirtilen dört farklı deprem yer
hareketi düzeyi için Türkiye Deprem Tehlike Haritaları kapsamında tanımlanmıştır:

**(a) Kısa periyot harita spektral ivme katsayısı** SS

**(b) 1.0 saniye periyot için harita spektral ivme katsayısı** S1

Birbirine dik iki yatay doğrultudaki deprem etkilerinin geometrik ortalamasına karşı gelen
harita spektral ivme katsayıları, belirli bir deprem yer hareketi düzeyi için referans zemin
koşulu (VS 30) =760 m/s esas alınarak %5 sönüm oranı için harita spektral ivmeleri’nin
yerçekimi ivmesine bölünmesi ile boyutsuz katsayılar olarak tanımlanmıştır.

**2.3.2.2 – 2.3.2.1’de tanımlanan harita spektral ivme katsayıları** SS ve S1, aşağıdaki şekilde
tasarım spektral ivme katsayıları SDS ve SD1 ’e dönüştürülür:

Denk. (2.1) $$S_{DS} = S_SF_S$$
Denk. (2.1) $$S_{D1} = S_1F_1$$

Burada FS ve F1 **2.3.3’te tanımlanan yerel zemin etki katsayıları’nı göstermektedir.**

**2.3.2.3** Yatay ve düşey elastik tasarım spektrumları, **Denk.(2.1) ile elde edilen** tasarım
spektral ivme katsayıları’ndan yararlanılarak, sırası ile, 2.3.4 ve 2.3.5’te tanımlanmıştır.

**2.3.3. Yerel Zemin Etki Katsayıları**

**2.3.3.1 – 16.4’te tanımlanan yerel zemin sınıfları’na bağlı olarak yerel zemin etki katsayıları**
FS ve F1, sırası ile, Tablo 2.1 ve Tablo 2.2’de verilmiştir. Tablolarda harita spektral ivme katsayılarının ara değerleri için doğrusal enterpolasyon yapılabilir.

**Tablo 2.1 – Kısa periyot bölgesi için Yerel Zemin Etki Katsayıları**
| Yerel Zemin Sınıfı | SS ≤ 0.25 | SS = 0.50 | SS = 0.75 | SS = 1.00 | SS = 1.25 | SS ≥ 1.50 |
|--------------|------------|------------|------------|------------|------------|------------|
| ZA           | 0.8        | 0.8        | 0.8        | 0.8        | 0.8        | 0.8        |
| ZB           | 0.9        | 0.9        | 0.9        | 0.9        | 0.9        | 0.9        |
| ZC           | 1.3        | 1.3        | 1.2        | 1.2        | 1.2        | 1.2        |
| ZD           | 1.6        | 1.4        | 1.2        | 1.1        | 1.0        | 1.0        |
| ZE           | 2.4        | 1.7        | 1.3        | 1.1        | 0.9        | 0.8        |
| ZF           | Sahaya özel zemin davranış analizi yapılacaktır (Bkz.16.5). |

**Tablo 2.2 – 1.0 saniye periyot için Yerel Zemin Etki Katsayıları**
| Yerel Zemin Sınıfı | S1 ≤ 0.10 | S1 = 0.20 | S1 = 0.30 | S1 = 0.40 | S1 = 0.50 | S1 ≥ 0.60 |
|---------------------|-----------|-----------|-----------|-----------|-----------|-----------|
| ZA                  | 0.8       | 0.8       | 0.8       | 0.8       | 0.8       | 0.8       |
| ZB                  | 0.8       | 0.8       | 0.8       | 0.8       | 0.8       | 0.8       |
| ZC                  | 1.5       | 1.5       | 1.5       | 1.5       | 1.5       | 1.4       |
| ZD                  | 2.4       | 2.2       | 2.0       | 1.9       | 1.8       | 1.7       |
| ZE                  | 4.2       | 3.3       | 2.8       | 2.4       | 2.2       | 2.0       |
| ZF                  | Sahaya özel zemin davranış analizi yapılacaktır (Bkz.16.5). | 

**2.3.3.2 – Tablo 2.1** ve/veya **Tablo 2.2’ye göre ZF yerel zemin sınıfına giren zeminler için**
sahaya özel zemin davranış analizleri **16.5’e göre yapılacaktır.**

**2.3.4. Yatay Elastik Tasarım Spektrumu**

**2.3.4.1 – Gözönüne alınan herhangi bir deprem yer hareketi düzeyi için yatay elastik tasarım**
ivme spektrumu’nun ordinatları olan yatay elastik tasarım spektral ivmeleri Sae [( )]T, doğal
titreşim periyoduna bağlı olarak yerçekimi ivmesi [g] cinsinden Denk.(2.2)’de tanımlanmıştır
(Şekil 2.1):

$$
Denk. (2.2) S_{ae}(T) = (0.4 + 0.6 \frac{T}{T_A})S_{DS}    (0 \leq T \leq T_A)
Denk. (2.2) S_{ae}(T) = S_{DS}    (T_A \leq T \leq T_B)
Denk. (2.2) S_{ae}(T) = \frac{S_{D1}}{T}    (T_B \leq T \leq T_L)
Denk. (2.2) S_{ae}(T) = \frac{S_{D1}T_L}{T^2}    (T_B \leq T \leq T_L)
$$

Burada SDS ve SD1 **2.3.2.2’de tanımlanan tasarım spektral ivme katsayıları’nı,** T ise doğal
titreşim periyodunu göstermektedir. Yatay tasarım spektrumu köşe periyotları TA ve TB
**Denk.(2.3) ile** SDS ve SD1 ’e bağlı olarak tanımlanır:

Denk. (2.3) $$T_A = 0.2\frac{S_{D1}}{S_{DS}} ;  TB = \frac{S_{D1}}{S_{DS}$$
Sabit yerdeğiştirme bölgesine geçiş periyodu T_L = 6 s alınacaktır.

**2.3.4.2 – Gözönüne alınan herhangi bir deprem yer hareketi düzeyi için yatay elastik tasarım**
yerdeğiştirme spektrumu’nun ordinatları olan yatay elastik tasarım spektral yerdeğiştirmeleri

S_{de}(T), doğal titreşim periyoduna bağlı olarak metre cinsinden Denk.(2.4) ile tanımlanır

Denk. (2.4) $$S_{de}(T)=\frac{T^2}{4\pi^2}gS_{ae}(T)$$

**2.3.5. Düşey Elastik Tasarım Spektrumu**

Gözönüne alınan herhangi bir deprem yer hareketi düzeyi için düşey elastik tasarım ivme
spektrumu’nun ordinatları olan düşey elastik tasarım spektral ivmeleri SaeD [( )]T, yatay deprem
yer hareketi için tanımlanan kısa periyot tasarım spektral ivme katsayısına ve doğal titreşim
periyoduna bağlı olarak yerçekimi ivmesi [g] cinsinden Denk.(2.5) ile tanımlanır (Şekil 2.3):

$$
Denk. (2.5) S_{aeD}(T) = (0.32 + 0.48\frac{T}{T_{AD}})S_{DS}  (0 \leq T \leq T_{AD})
Denk. (2.5) S_{aeD}(T) = 0.8 S_{DS} (T_{AD} \leq T \leq T_{BD})
Denk. (2.5) S_{aeD}(T) = 0.8 S_{DS} \frac{T_{BD}}{T} (T_{BD} \leq T \leq T_{LD})
$$

**Denk.(2.5)’te yer alan** TAD ve TBD düşey spektrum köşe periyotları ile TLD periyodu
**Denk.(2.6)’da** verilmiştir.

Denk. (2.6) $$T_{AD} = T_A ;   T_{BD} = T_B ;   T_{LD} = T_L$$

---
**2.4. SAHAYA ÖZEL DEPREM YER HAREKETİ SPEKTRUMU**
**2.4.1. Sahaya Özel Elastik İvme Spektrumu**
**2.4.1.1 – Bazı özel durumlarda, sahaya özel deprem tehlikesi analizleri ile sahaya özel deprem**
yer hareketi spektrumları tanımlanabilir. Bu tür spektrumlar proje mühendisinin tercihine bağlı
olarak her durumda kullanılabilir.

**2.4.1.2 – Sahaya özel deprem** yer hareketi spektrumlarının ordinatları, hiçbir zaman 2.3.4 veya
**2.3.5’te tanımlanan tasarım spektrumu ordinatlarının % 90’ından daha küçük olmayacaktır.**

**2.4.2. Sahaya Özel Zemin Davranış Analizleri**
**16.4’e göre yapılan yerel zemin sınıflandırmasında ZF sınıfı olarak tanımlanan zeminlerde**
**16.5’e göre** sahaya özel zemin davranış analizleri yapılacaktır. Bu tür analizler, proje
mühendisinin tercihine bağlı olarak diğer sınıflardaki zeminlerde de yapılabilir.

---
**2.5. ZAMAN TANIM ALANINDA DEPREM YER HAREKETLERİNİN**
**TANIMLANMASI**

Bu yönetmeliğe göre bina taşıyıcı sistemlerinin zaman tanım alanında bir veya iki boyutlu ve
üç boyutlu deprem hesabında gerekli deprem yer hareketlerinin tanımlanması için kullanılacak
deprem kayıtlarının seçimi ve basit ölçeklendirme yöntemi ile ölçeklendirilmesi veya spektral
uyuşum sağlanacak şekilde dönüştürülmesi için uygulanması gerekli kurallar **2.5.1, 2.5.2** ve
**2.5.3’te tanımlanmıştır.**

**2.5.1. Deprem Kayıtlarının Seçimi**

**2.5.1.1 – Bina taşıyıcı sistemlerinin zaman tanım alanında deprem hesabında kullanılacak**
deprem kayıtlarının seçimi, tasarıma esas deprem yer hareketi düzeyi ile uyumlu deprem
büyüklükleri, fay uzaklıkları, kaynak mekanizmaları ve yerel zemin koşulları dikkate alınarak
yapılacaktır. Binanın bulunduğu bölgede tasarıma esas deprem yer hareketi düzeyi ile uyumlu
geçmiş deprem kayıtlarının mevcut olması durumunda öncelikle bu kayıtlar kullanılacaktır.

Sahaya özel deprem tehlikesine en fazla katkıda bulunan depremlere ait büyüklük ve fay
uzaklığı bilgilerinin belirlenmesi için deprem tehlikesi ayrıştırma işleminden yararlanılabilir.

**2.5.1.2 – Yeterli sayı veya nitelikte deprem kaydı seçiminin yapılamadığı durumlarda, zaman**
tanım alanında benzeştirilmiş yer hareketi kayıtları kullanılabilir. Bu tür kayıtların kullanılması
durumunda, binanın bulunduğu sahanın sismik kaynak, dalga yayılım ve yerel zemin özellikleri
göz önüne alınacaktır. Benzeştirme için kullanılacak model parametrelerinin, söz konusu
bölgede meydana gelmiş depremlerde kaydedilmiş gerçek deprem kayıtları ile uyumlu olduğu
gösterilecektir.

**2.5.1.3 – Bir veya iki boyutlu hesap için seçilecek deprem kayıtları’nın ve üç boyutlu hesap**
için seçilecek deprem kaydı takımları’nın sayısı en az onbir olacaktır. Aynı depremden
seçilecek kayıt veya kayıt takımı sayısı üçü geçmeyecektir.

**2.5.2. Deprem Kayıtlarının Basit Ölçeklendirme Yöntemi ile Ölçeklendirilmesi**

**2.5.2.1 – 16.5.2’ye veya 16.10’a göre yapılacak zemin davranış analizleri dışında, zaman tanım**
alanında hesapta kullanılacak deprem yer hareketleri, seçilen deprem kayıtlarından basit
ölçeklendirme yöntemi ile aşağıdaki şekilde elde edilebilir:

**(a) Bir veya iki boyutlu hesap için seçilen tüm kayıtlara ait spektrumların ortalamasının** 0.2Tp

ve 1.5Tp periyotları arasındaki genliklerinin, **2.3.4 veya** **2.4.1’e göre tanımlanan tasarım**
spektrumunun aynı periyot aralığındaki genliklerinden daha küçük olmaması kuralına göre,
deprem yer hareketlerinin genlikleri ölçeklendirilecektir.

**(b) Üç boyutlu hesap için seçilen her bir deprem kaydı takımının iki yatay bileşenine ait**
spektrumların kareleri toplamının karekökü alınarak bileşke yatay spektrum elde edilecektir.
Seçilen tüm kayıtlara ait bileşke spektrumların ortalamasının 0.2Tp ve 1.5Tp periyotları
arasındaki genliklerinin, 2.3.4 veya 2.4.1’e göre tanımlanan tasarım spektrumunun aynı periyot
aralığındaki genliklerine oranının 1.3’ten daha küçük olmaması kuralına göre deprem yer
hareketi bileşenlerinin genlikleri ölçeklendirilecektir. Bu periyot aralığı yalıtımlı binalar için
değişebilir (Bkz.14.14.4.2). Her iki yatay bileşenin ölçeklendirilmesi aynı ölçek katsayıları ile
yapılacaktır.

**2.5.2.2 – Mevcut deprem verileri ile bina özelliklerinin gerekli kılması ve sahaya özel deprem**
yer hareketi spektrumu belirlenmesi durumunda, binanın belirli sayıda titreşim periyodu ile
ilişkilendirilen koşullandırılmış ortalama spektrumlar’dan yararlanılarak, deprem kayıtlarının
analiz sonuçlarında daha az saçılmayı sağlayacak şekilde seçilerek ölçeklendirilmesi yoluna
gidilebilir.

**2.5.3. Deprem Kayıtlarının Spektral Uyuşum Sağlanacak Şekilde Dönüştürülmesi**

**16.5.2’ye veya 16.10’a göre yapılacak zemin davranış analizlerinde veya zaman tanım alanında**
yapılacak diğer hesaplarda kullanılmak üzere deprem yer hareketleri, seçilen deprem
kayıtlarının **2.3.4 veya** **2.4.1’e göre tanımlanan tasarım spektrumuna** spektral uyuşum
sağlanacak şekilde dönüştürülmesi ile de elde edilebilir. Dönüştürülen deprem yer
hareketlerinin spektrumlarının ortalamaları, tüm periyotlar için tasarım spektrumu
ordinatlarından daha küçük olmayacaktır.

---

**2.6. BİNALARA İVME KAYITÇILARININ YERLEŞTİRİLMESİ**

Afet ve Acil Durum Yönetimi Başkanlığı tarafından uygun görülmesi durumunda, Başkanlık
tarafından veya Başkanlık koordinasyonunda diğer kamu kurumları veya üniversite
kuruluşlarınca kuvvetli deprem hareketinin ölçülmesi amacı ile kamu, özel ve tüzel kişilere ait
binalara, diğer yapılara veya açık alanlarına ivme kayıtçılarının yerleştirilmesine izin verilecek,
bina veya yapı sahipleri ya da işletmecileri bunların korunmasından sorumlu olacaktır.

--
